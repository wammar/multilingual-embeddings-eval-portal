SONOFON EJ I KONKRETE DRØFTELSER MED DSB - SONOFON . KØBENHAVN , 30 oktober ( Reuter ) - Mobiloperatøren Sonofon , der ejes af GN Store Nord og BellSouth , er ikke i konkrete drøftelser med DSB om at leje ledig plads i DSBs lyslederkabler til telefonforbindelser . Dog holdes til stadighed alle muligheder åbne . Det siger adm . direktør Torben Svanberg til Reuters Finans . - Vi vil til stadighed sondere alle muligheder . Men vi har ingen konkrete drøftelser med DSB , siger han . Ifølge Politiken onsdag er elselskabet NESA og DSB ved at afslutte en aftale , der giver udenlandske teleselskaber adgang til de to selskabers lyslederkabler . Sonofon har aktuelt et forsøgsprojekt kørende med NESA om brug af selskabets kabler . Der ifølge Sonofon ikke sat nogen tidsfrist for en afslutning på forsøgsprojektet . Torben Svanberg afviser at gå mere i detaljen med hvem Sonofon - udover NESA - ellers kunne være i forhandlinger med om leje af plads på kablerne . I Politiken er derimod Global One og NetCom Systems nævnt som mulige aftalepartnere for DSB / NESA . ( / uha ) . ( c ) Reuters Limited 1996 . 
