Maersk Line udvider afrikansk linienet - Søfart . KØBENHAVN , 7 april ( Reuter ) - A . P . Møllers Maersk Line udbygger nu sin rute mellem Sydafrika og Namibia med forbindelse til Maersks egen terminal i Algeciras , Spanien , bekræfter A . P . Møllers informationsafdeling . Ruten , som siden starten 10 . februar i år har været betjent af de tre skibe Cornelia Mærsk , Charlotte Mærsk og Trein Mærsk i en fjorten dagens tørn , udbygges nu til ugentlige afsejlinger gennem indsættelse af yderligere tre skibe , som er taget ind i time - charter . Udvidelsen var oprindeligt planlagt til at finde sted i andet halvår af 1997 , men foretages nu for at efterkomme ønsker fra kunderne , fremgår det af bladet Søfart . Samtidig har det taiwanesiske rederi Kien Hung besluttet at stoppe sin Europa - Sydafrika linie efter halvandet års besejling , skriver Søfart . Bladet skriver samtidigt , at Maersk Line 28 . marts startede en ny linie , der forbinder Dar - es - Saleem i Tanzania og Mombassa i Kenya med Maersk Line knudepunkterne i Jebel Ali i De Forende arabiske Emirater og Colombo i Sri Lanka , hvor der er forbindelse til de øst - vest gående linier . Den nye linie tilbyder fjorten dages afsejlinger og besejles af to skibe med plads til 600 containere a 20 fods længde , hvilket er større skibe end ventet . - Stig Ørskov Pedersen ( + 45 ) 33 96 96 59 . ( c ) Reuters Limited 1997 . 
