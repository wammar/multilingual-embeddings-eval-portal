Rusland er Carlsbergs største eksportmarked - blad . KØBENHAVN , 13 juni ( Reuter ) - Rusland er i dag Carlsbergs største eksportmarked af færdigvarer ud af Danmark med et samlet salg på over 100 . 000 hl årligt , fremgår det fredag af C & T Magasinet , som bryggeriet selv udgiver . - Eksporten til Rusland omfatter såvel Carlsberg og Tuborg i flasker , dåser samt fadøl , hvor Tuborg - mærket udgør 75 pct . af Carlsbergs eksport . Begge mærker er blandt de dyreste importerede ølmærker , og Tuborg er - ikke mindst på grund af en kraftigt voksende fadølsdistribution i Moskva - blandt markedslederne i premium segmentet , skriver bryggeriet . Konkurrencen på det russiske marked er blevet skærpet , hvilket har medført stigende markedsføringsaktiviteter for bryggeriet til begge øl - mærker i form af TV - reklame , annoncer , sponsorater og forbrugerrettede salgsaktiviteter . Carlsberg har ikke selv produktion i Rusland , men benytter sig af lokale importører . - Udenlandske bryggeriinvesteringer i Rusland har været begrænsede som følge af den politiske uro og manglende økonomiske stabilitet , men Rusland er uden tvivl et marked , hvor Carlsberg og Tuborg - sammen med stærke lokale partnere - fortsat har gode vækst muligheder , skriver bryggeriet . - Jørn Nurkka ( + 45 ) 33 96 96 55 . ( c ) Reuters Limited 1997 . 
