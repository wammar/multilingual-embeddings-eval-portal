Valuta - Forventninger til US - renter præger USD . KØBENHAVN , 18 september ( Reuter ) - Der er roligt omkring den amerikanske valuta , men en kommentar fra en unavngiven Federal Reserve - talsmand har tilført markedet ny spekulationer om renteudsigterne i USA . - Otte ud af de 12 af Federal Reserve ' s distrikt banker har anmodet om en hævning af den amerikanske diskonto , sagde den anonyme Fed - repræsentant til Reuters . Deltagerne på valutamarkedet har skiftet mening om Fed ' s kommende rentetiltag flere gange i den seneste tid , men efter udtalelsen holder flertallet på , at diskontoen hæves fra de nuværende 5 , 00 pct . , siger dealere . Valutahandlerne har ikke flyttet meget på dollaren på trods af de ændrede forventninger til renterne . - Markedet er afventende , og de store udsving i forventningerne til de amerikanske renter har afholdt mange fra at handle , til der kommer nye signaler eller nøgletal fra USA , lyder en kommentar fra valutamarkedet . På det europæiske marked er den tyske D - mark stærkere i de fleste kryds . Det har medvirket til at sende schweizerfrancen ned i to måneders laveste niveau mod både den tyske og den amerikanske valuta . Kronen holder sig dog uændret mod D - marken . DEM / DKK USD / DKK FRF / DKK USD / JPY USD / DEM Onsdag 11 . 19 3 , 8495 5 , 8280 1 , 1315 110 , 20 1 , 5140 Tirsdag 14 . 11 3 , 8490 5 , 8210 1 , 1325 110 , 50 1 , 5120 ( / klp ) . ( c ) Reuters Limited 1996 . 
