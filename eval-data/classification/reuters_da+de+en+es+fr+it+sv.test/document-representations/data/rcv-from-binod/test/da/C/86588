INTERVIEW - Tele DK ser ingen partner ved aktiesalg . KØBENHAVN , 12 august ( Reuter ) - Tele Danmark får ingen strategisk partner i forbindelse med statens salg af sine 51 , 73 pct . af aktierne i selskabet , vurderer bestyrelsesformand i Tele Danmark , Knud Heinesen , i et interview med Reuters Finans . - På nuværende tidspunkt kan vi ikke se en strategisk partner , som vi kunne knytte os til i forbindelse med et statsligt salg , siger Knud Heinesen . I begyndelsen af juni i år var der ellers rygter om , at British Telecom ville købe en større del af statens aktier . Knud Heinesen afviser også , at der kan blive tale om et partnerskab med British Telecom . - Vi har allerede et fortræffeligt samarbejde med British Telecom . Vi ser ikke på nuværende tidspunkt nogen grund til at underbygge det med et ejerskab , siger han . Forskningsminister Jytte Hilden annoncerede tidligere på sommeren , at staten vil sælge dele af eller alle sine aktier i Tele Danmark . Salget ventes at komme på den politiske dagsorden i løbet af efteråret . Værdien af statens aktiemajoritet er tidligere blevet vurderet til omkring 23 mia . kr . Til gengæld vil Knud Heinesen ikke udelukke , at Tele Danmark selv køber en del af aktierne , som flere markedsdeltagere over for Reuters Finans har påpeget er ønskeligt . - Det er et synspunkt , vi er åbne overfor . Jeg vil ikke udelukke , at Tele Danmark er rede til at købe en del af aktierne . Vi er selvfølgelig interesserede i , at vi ikke forbliver overkapitaliserede , men ender med en egenkapital , der er passende til virksomhedens størrelse , siger Knud Heinesen , og tilføjer , at Tele Danmark løbende vurderer , hvor meget der kan tages af egenkapitalen i lyset af fortsatte investeringer i udlandet . Ved udgangen af 1996 var Tele Danmarks egenkapital 27 , 9 mia . kr . ud af en samlet balance på 39 , 0 mia . kr . Når staten beslutter sig for at sælge ud af aktierne i Tele Danmark , mener Knud Heinesen , at staten bør sælge alle aktierne , og ikke beholde nogen overhovedet . - Mit personlige politiske synspunkt er , at når staten først opgiver aktiemajoriteten , vil det naturligste være , at man sælger alle aktierne , siger han . Staten har hyret den britiske investeringsbank N . M . Rothschild og Den Danske Bank som rådgivere ved aktiesalget , og de to ventes at komme med sine anbefalinger i begyndelsen af september . Tele Danmark har hyret den amerikanske investeringsbank Goldman Sachs som sin rådgiver . Endnu er der ingen meldinger om , hvad de hver især vil anbefale , men ifølge Knud Heinesen er der sammenfaldende interesser . - Langt henad vejen er der sammenfaldende interesser imellem staten , der skal se på det ud fra statsfinanserne og en bredere samfundsmæssig interesse , og så Tele Danmark , der skal se på alle aktionærernes interesser . Men det er først i den nærmeste fremtid , at staten kan fortælle os om , i hvilken retning deres overvejelser går , siger han . Han siger , at han endnu ikke selv har set nogen anbefalinger fra hverken N . M . Rothschild eller Goldman Sachs . - Carl Johan Corneliussen ( + 45 ) 33 96 96 58 . ( c ) Reuters Limited 1997 . 
