Svagere USD ventes ikke spænde ben for aktiefest . KØBENHAVN , 16 juli ( Reuter ) - En svækkelse af den amerikanske dollar kan ikke spænde ben for rekordfesten på det danske aktiemarked . KFX - aktieindekset ventes igen onsdag at sætte rekord . Det vil i så fald være 12 . gang i træk indekset sætter rekord . Tirsdag blev det til årets rekord nr . 44 efter en stigning på 1 , 0 pct . til 187 , 96 . Markedet understøttes af fremgang på det amerikanske aktiemarked , hvor Dow Jones indekset tirsdag steg 0 , 7 pct . til 7 . 975 , 71 og dermed nærmer sig de magiske 8 . 000 . - Det kunne ligne et marked på niveauet , men de udenlandske købsordrer er fortsat mange , siger en handler . ( c ) Reuters Limited 1997 . 
