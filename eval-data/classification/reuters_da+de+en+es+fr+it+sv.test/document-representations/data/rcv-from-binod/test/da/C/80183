SAS LEVER OP TIL EGEN 1996 - PROGNOSE - ANALYTIKERE . KØBENHAVN , 13 februar ( Reuter ) - SAS Gruppen har i meget præcise forventninger til regnskabet for fjerde kvartal 1996 forpligtet sig så meget , at aktieanalytikerne i København forventer , at selskabet vil leve op til sin egen prognose . SAS fremlægger foreløbigt regnskab for hele 1996 mandag den 17 . februar . - Det vil overraske meget , hvis SAS ikke lever op til sine egne forventninger , der blev afgivet midt i november og dermed halvt gennem regnskabsperioden . Tilmed kendte selskabet reservationerne for en stor del af den resterende periode , siger en luftfartsanalytiker . Det skandinaviske flyselskab skrev i sit seneste kvartalsregnskab fra den 19 . november , at resultatet før skat for fjerde kvartal forventes at blive på samme niveau som i 1995 , svarende til et overskud på 487 mio . SEK . Det giver en forventning om et resultat før skat for 1996 på 1 . 744 mio . SEK . mod 2 . 632 mio . SEK i 1995 . SAS forventes dog ifølge et konsensusskøn , som Reuters Finans har lavet , ikke helt at leve op til denne spådom . Resultatet af SAS bestræbelser i årets sidste tre måneder sættes i snit til et resultat på 462 mio . SEK før skat , eller ca . fem pct . lavere end SAS egen prognose . Det er over dobbelt så meget som overskuddet i det foregående kvartal på 210 mio . SEK . Det er der flere analytikere , der ikke ville været kommet frem til uden SAS hjælp . - Der må være et eller andet på omkostningssiden , som forøger overskuddet med et par hundreder mio . kroner i forhold til tredje kvartal . Det skyldes , at prisudviklingen i hvert fald ikke har været positiv , valutaerne er nogenlunde stabile , og der har ikke været nogen bedring i indtjeningen per passager i oktober og november , siger en analytiker . Han påpeger , som langt størstedelen af de analytikere Reuters Finans har talt med , at SAS har " committed " sig så hårdt til et resultat på næsten 500 mio . SEK i fjerde kvartal , at det må man tage til efterretning . Men det fjerner ikke tvivlen hos flere analytikere om , at et eventuelt godt resultat ikke skyldes reel fremgang . - Det bliver spændende at se , om det er stærkere finansielle poster , bidrag fra associerede selskaber eller noget helt andet , der skaber dette resultat . Eller det er fordi , at det rent faktisk går godt og fremad , siger samme aktieanalytiker . Kredsen af SAS - analytikere er stort set delt i to lejre , når det gælder udsigterne for det nordiske luftfartsselskab . Den ene fløj vurderer , at SAS ikke er tilstrækkeligt trimmet til at tage konkurrencen op med de nye aktører , der vil forsøge at tage markedsandele fra selskabet i takt med , at liberaliseringen af det europæiske luftrum slår igennem . - De gennemsnitlige priser er faldende , og SAS får mere end svært ved at sænke sine omkostninger . Det kan den forventede vækst i trafikken ikke opveje , siger en analytiker . Den anden halvdel anser derimod SAS konkurrencekraft for undervurderet , og forventer at nye spillere på især det skandinaviske marked vil få mere end svært ved at gøre sig gældende . Selskabets tunge omkostningsstruktur vil gradvist blive lettere , når diverse forbedrings - og rationaliseringsprogrammer får effekt . - Jeg tror på , at de har taget fat om problemet . Priserne falder , og det har de gjort de sidste par år , men de falder ikke hurtigere , end de har gjort før . Man skal huske på , at der er verdens bedst konsoliderede flyselskab med en utrolig stærk markedsposition , siger en analytiker . Analytikerne nævner tillige , at forhold som udviklingen i valutakurserne , især effekten af styrkede amerikanske dollars og britiske pund , udbygningen af selskabets mange alliancer , større tiltag for at sænke omkostningerne , brændstofudgifterne samt de specifikke branche - nøgletal vil tiltrække sig opmærksomhed . ( c ) Reuters Limited 1997 . 
