Sælgere fortsat aggresive i DEM / DKK - marked - Uni . KØBENHAVN , 23 juni ( Reuter ) - Det er fortsat sælgerne , der er mest aggressive på markedet for handel med D - mark og kroner , og det kan være med til at få DEM / DKK - kursen længere ned i den kommende tid , vurderer analytikere i Unibank Markets . - Mens køberne placerer deres købsordrer nær kurs 380 , 50 , så er sælgerne fortsat villige til løbende at sænke deres salgsniveau for at blive eksekveret , hedder det i den ugentlige vurdering af markedet . Ifølge Unibank Markets indikerer det , at sælgerne fortsat er de mest aggressive , og de dermed kontrollerer det underliggende marked . - Salgspresset vil forblive intakt , så længe DEM / DKK forbliver under kursniveauet 381 , 05 / 15 , og yderligere fald mod kurs 379 , 35 forventes i de kommende uger . Modsat vil en uventet stigning over kurs 381 , 05 / 15 indikere en udfordring af det vigtige modstandsniveau ved kurs 382 , 10 , hedder det i vurderingen . - Ole Mikkelsen ( + 45 ) 33 96 96 54 . ( c ) Reuters Limited 1997 . 
