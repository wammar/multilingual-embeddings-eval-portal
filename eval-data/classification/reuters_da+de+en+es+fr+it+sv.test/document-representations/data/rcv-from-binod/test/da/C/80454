EKSPANSIONSPLAN KØRER SOM VENTET I INWEAR - ADM DIR . KØBENHAVN , 20 februar ( Reuter ) - InWears strategi om vækst gennem ekspansion på eksportmarkederne kører fortsat som forventet . Modehuset venter således , at åbne otte nye egne butikker og 10 tredjeparts butikker i andet halvår af regnskabsåret 1996 / 97 . Det oplyser selskabets adm . direktør , Niels Martinsen , til Reuters Finans torsdag . - Vores strategi kører som ventet , og vores planer for Tyskland er ligeledes på rette spor . Vi har i første halvår åbnet de to første detailbutikker i Tyskland , og flere vil følge efter , siger Niels Martinsen . ( c ) Reuters Limited 1997 . 
