Norvik Securities ventes rekonstrueret - Norvik . KØBENHAVN , 23 juli ( Reuter ) - En rekonstruktion af Norvik Securites Børsmæglerselskab , der gik i betalingsstandsning den 7 . juli 1997 , ser ud til at lykkes , fremgår det af en meddelelse fra børsmæglerselskabet . - Norvik Securities Børsmøglerselskab har siden betalingsstandsningen undersøgt mulighederne for en rekonstruktion . Forhandlingerne om en rekonstruktion har nu et så konkret indhold , at Norvik Securities Børsmæglerselskab forventer at en sådan gennemføres , skriver selskabet i meddelelsen . På den baggrund har Finanstilsynet forlænget fristen til den 6 . august , fremgår det . - De fornødne foranstaltninger søges udført hurtigst muligt og Københavns Fondsbørs vil naturligvis blive orienteret , når der foreligger en endelig ordning . Norvik Securities Børsmæglerselskab kan ikke give nærmere oplysninger om indholdet af forhandlingerne , skriver selskabet . - Ole Mikkelsen ( + 45 ) 33 96 96 54 . ( c ) Reuters Limited 1997 . 
