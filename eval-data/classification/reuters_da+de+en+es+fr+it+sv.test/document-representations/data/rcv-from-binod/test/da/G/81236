Regeringen satser på lang spurt til valgsejr - MM . KØBENHAVN , 10 marts ( Reuter ) - Regeringen arbejder på en langsigtet strategi for at udnytte den konservative krise og sikre en ny valgsejr til næste år , skriver Ugebrevet Mandag Morgen ( MM ) . - De vigtigste ingredienser i regeringens opskrift er et forlig med de konservative om bistandsloven , konservativ opbakning til en stram økonomisk aftale med kommunerne , en kludetæppe - finanslov og afstemning om EU i foråret 1998 , skriver MM . Samtidig skal de radikale skærpe deres profil og S skal mobilisere de kritiske vælgere i SiD . Strategien understøttes af , at regeringspartierne fortsat har meget alvorlige problemer med vælgernes holdninger , skriver MM . - Vælgerne har fortsat ringe tiltro til regeringens økonomiske ansvarlighed , og satsningen på lov og orden har endnu ikke givet noget vælgermæssigt resultat . Det viser en helt ny vurdering af vælgernes vurdering af disse spørgsmål , som ACNielsen og AIM har gennemført for Mandag Morgen , skriver Ugebrevet . - Redaktionen ( + 45 ) 33 96 96 51 . ( c ) Reuters Limited 1997 . 
