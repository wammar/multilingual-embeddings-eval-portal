Valuta - USD styrkes påny , DEM svækkes i Europa . KØBENHAVN , 11 februar ( Reuter ) - Den amerikanske dollar styrkes påny tirsdag formiddag i den europæiske handel . Samtidig svækkes den tyske mark over for en række europæiske valutaer i forlængelse af svækkelsen over for USD . Den amerikanske valuta svækkedes markant efter weekendens G7 - finansministermøde i Berlin , hvor der blev udtrykt tilfredshed med de nuværende kursniveauer . Siden er USD dog styrket mere end to pfennig til de nuværende 1 , 6670 DEM for 1 USD , og yderligere styrkelse anses for muligt . Uden væsentlige nøgletal på programmet fokuserer markedsdeltagerne på meldinger om det tyske budgetunderskud . BBC rapporterede sent mandag , at den tyske regering nu venter et 1997 - underskud på de offentlige budgetter svarende til 3 , 5 pct . af BNP - og dermed over ØMU - kriteriet på 3 , 0 pct . En talsmand fra det tyske finansministerium oplyste dog tirsdag , at den tyske regering fastholder sit skøn om et 1997 - underskud på 2 , 9 pct . af BNP . Sidste uge fremgik det , at den tyske arbejdsløshed er på sit højeste niveau siden 2 . verdenskrig . Den høje arbejdsløshed kan øge sandsynligheden for en tysk rentenedsættelse , hvilket kan resultere i en svækkelse af den tyske mark , lyder vurderingen . Udover opmærksomheden omkring det tyske budgetunderskud , fokuseres der tirsdag på mødet i EU ' s monetære komite , hvor lovgivningen for stabilitetspagten og valutasamarbejdet i ØMU ' en diskuteres . Næste vigtige nøgletal for valutamarkedet bliver torsdagens amerikanske detailsalgstal for januar og fredagens amerikanske producentpriser , der ligeledes er for januar . DEM / DKK USD / DKK FRF / DKK USD / JPY USD / DEM Tirsdag 11 . 50 3 , 8110 6 , 3510 1 , 1290 123 , 10 1 , 6670 Mandag 15 . 15 3 , 8120 6 , 3010 1 , 1290 122 , 50 1 , 6560 - - Stig Ørskov Pedersen ( + 45 ) 33 96 96 59 . ( c ) Reuters Limited 1997 . 
