BG Bank / Nykredit tavse forud for bestyrelsesmøde . KØBENHAVN , 9 juni ( Reuter ) - Hverken BG Bank eller Nykredit ønsker at kommentere den mulige udgang på et bestyrelsesmøde i Nykredit i denne uge . Parterne ønsker end ikke at bekræfte , at bestyrelsen i Nykredit mødes på torsdag , for at diskutere instituttets fremtidige strategier - herunder samarbejdet med BG Bank og Topdanmark . Reuters Finans har ellers fået bekræftet af flere kilder , at Nykredit - bestyrelsen mødes torsdag , og ifølge Økonomisk Ugebrev vil bestyrelsen efter mødet sige ja eller nej til en egentlig fusion med BG Bank . - Jeg vil ikke kommentere det her på nuværende tidspunkt . Der er ikke noget nyt i situationen set med vores øjne , siger adm . direktør Henrik Thufason fra BG Bank . Henrik Thufason har tidligere udtalt , at uvished om samarbejdet gør BG Bank sårbar . - Alle direktionerne er enige om , at det er sårbart med den lange uvished , skrev Henrik Thufason således i en leder i bankens medarbejderblad i april . Hos Nykredit oplyser informationschef Henrik Hougaard , at ingen fra ledelsen eller bestyrelsen ønsker at kommentere bestyrelsesmødet , lige som han heller ikke ønsker at bekræfte , at bestyrelsesmødet overhovedet finder sted . I april blev planerne om en børsnotering af realkreditinsituttet udskudt , indtil der var en afklaring af den fremtidige udvikling i samarbejdsalliancen . Nykredit , BG Bank og Topdanmark indledte det tætte samarbejde i slutningen af 1995 i forlængelse af fusionen af Sparekassen Bikuben og GiroBank . - Ole Mikkelsen ( + 45 ) 33 96 96 54 . ( c ) Reuters Limited 1997 . 
