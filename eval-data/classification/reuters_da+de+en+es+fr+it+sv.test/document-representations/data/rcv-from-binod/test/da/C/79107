TRYG - B HAR FASTHOLDT MARKEDSANDEL I 96 - KONCERNDIR . KØBENHAVN , 16 januar ( Reuter ) - Tryg - Baltica har fastholdt sin markedsandel på det danske forsikringsmarked i 1996 , oplyser koncerndirektør Jesper Rasmussen . - Målt på præmievolumen har vi fastholdt markedsandelen , siger Jesper Rasmussen til Reuters Finans . Tryg - Baltica bevarer dermed fortsat sin position som landets største forsikringskoncern , men Jesper Rasmussen forudser en stigende konkurrence fra blandt andet bankerne i 1997 . På trods af det har Tryg - Baltica ingen planer om , at ændre sin strategi med at fortsætte som et rendyrket forsikringsselskab . Ifølge Jesper Rasmussen har bankernes indtog på forsikringsområdet endnu ikke ændret på selskabets markedsandel . Tryg - Baltica har en markedsandel på 21 - 22 pct . , når det beregnes som et gennemsnit af de forskellige skadesforsikringsområder . Prisstigninger på bilforsikringsområdet har derfor ikke skræmt kunder væk . - Vi hævede præmierne for nytegnede autoforsikringer den 1 . oktober sidste år , og har siden hævet præmierne for en del af de eksisterende kunder , og det har ikke betydet ekstraordinær afgang , siger Jesper Rasmussen . Han mener , at det formentligt skyldes , at andre forsikringsselskaber også har hævet præmierne . Autoforsikringerne vejer tungt i selskabets regnskab , og de var medvirkende årsag til , at selskabet fik et negativt forsikringsteknisk resultat på 90 mio . kr . i 1995 . Det ventes ifølge Jesper Rasmussen vendt til et postitivt resultat i 1997 - blandt andet på grund af højere autopræmier , men synergi - effekter fra fusionen ventes også at bidrage til et bedre resultat . - Salgskanalerne skal gøres supereffektive , og vi har troen på , at den nuværende filosofi er rigtig , siger Jesper Rasmussen , der samtidig mener , at en mere effektiv drift vil kunne give en større markedsandel . Han venter således et faldende antal medarbejdere i 1997 og fremover , men der bliver ikke tale om større fyringsrunder . Der satses i stedet på naturlig afgang og omrokeringer . Samtidig satses der på større forretningsvolumen , der kan afbøde behovet for at beskære medarbejderantallet . - Ved fusioner ses det ofte , at der umiddelbart er brug for flere medarbejdere . Tallet begynder først at falde senere , og det punkt kommer vi til i løbet af 1997 , siger Jesper Rasmussen . I 1996 - halvårsregnskabet er medarbejdertallet i Tryg - Baltica koncernen opgjort til 3 . 131 mennesker . ( / olm ) . ( c ) Reuters Limited 1997 . 
