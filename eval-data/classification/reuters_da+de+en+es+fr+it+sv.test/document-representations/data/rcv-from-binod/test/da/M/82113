Aktiemarkedet steg pænt i stille påskehandel . KØBENHAVN , 26 marts ( Reuter ) - Aktiemarkedet sluttede påskeugen med en stigning på KFX på 0 , 83 pct . i 154 , 58 efter en nervøs start på dagen . Omsætningen var dog begrænset . Stigningen var ikke ventet i morges efter den amerikanske rentestigning og deraf følgende aktiefald i USA , men efter at markederne i Europa havde sundet sig , smittede plusserne af på det danske marked . Den positive tone kan fortsætte efter påske , vurderer en handler . - Det ser ud til at vi har brudt den negative stemning . Det kan betyde , at markedet skal yderligere op efter påske afhængigt af udlandet , siger handleren . ( c ) Reuters Limited 1997 . 
