Codan - tal antyder tab af markedsandele - analytiker . KØBENHAVN , 7 august ( Reuter ) - Danmarks næststørste forsikringskoncern , Codan Forsikring , har tilsyneladende tabt markedsandele i løbet af de første seks måneder af 1997 , vurderer en analytiker , der ønsker at være anonym . - Volumen er ubetinget et problem . Jeg kan ikke se andet end de mister markedsandele , siger analytikeren til Reuters Finans . Codan offentliggjorde torsdag sit halvårsregnskab , og det viste et koncernresultat på 494 mio . kr . mod 555 mio . kr . i den tilsvarende periode sidste år . - Jeg er dybt skuffet over bundlinien , siger analytikeren , der alligevel ikke har planer om at ændre sin købsanbefaling på Codan - aktierne . Indenfor dansk skadesforsikring , der er koncernens største forretningsområde , er præmieindtægterne faldet til 1 . 787 mio . kr . fra 1 . 799 mio . kr . i første halvår 1996 , men det begrunder Codan - ledelsen med fortsat afvikling af engagementer . - De afvikler tilsyneladende stadigvæk . Jeg troede , at de var færdige med det , siger analytikeren . Han peger også på omkostningerne i koncernen som en risikofaktor . - Man må formode , at de har styr på det , selv om tallene antyder det modsatte , siger analytikeren . Ledelsen gentager i halvårsregnskabet målet om at nedbringe omkostningsprocenten til 25 inden udgangen af 1998 . - Planerne for de væsentligste områder , salg og skadebehandling , er færdiggjort og implementeringen er igangsat . De afledte organisatoriske ændringer er under detailplanlægning og vil blive iværksat i andet halvår 1997 , hedder det i regnskabet om arbejdet med at nedbringe omkostningerne . I det forløbne halvår er antallet af medarbejdere faldt til 2 . 659 fra 2 . 730 personer på samme tidspunkt sidste år . - Ole Mikkelsen ( + 45 ) 33 96 96 54 . ( c ) Reuters Limited 1997 . 
