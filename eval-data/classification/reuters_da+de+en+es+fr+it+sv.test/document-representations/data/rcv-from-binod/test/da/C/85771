Ambu - aftale i USA udbygning af Pfysio - alliance . KØBENHAVN , 16 juli ( Reuter ) - Ambu Internationals amerikanske datterselskabs distributionsaftale med selskabet Novametrix er indirekte en udbygning af alliancen med Pfysio - Control , der blev indgået i december sidste år , oplyser Ambus internationale marketingchef , Benedicte Lange . - Novametrix leverer til en anden af Pfysio - Controls alliancepartnere , Marquette , der sælger overvågningsudstyr til hospitalernes intensivafdelinger , siger Benedicte Lange til Reuters Finans . Ambu har specialiseret sig i at levere forskellige former for redningsudstyr til det pre - hospitale marked , ambulancer og skadestuer . Med de fire selskabers samlede produktsortiment er en meget stor del af behovet for rednings - og overvågningsudstyr dækket , vurderer Benedicte Lange . På det amerikanske marked er distributionen et nøgleområde , og Ambu ser gerne , at den amerikanske salgsorganisation bliver endnu bedre udnyttet med flere distributionsaftaler . Det amerikanske marked for behandling af patienter , inden de når hospitalet er mere udbygget end i Europa , men trenden er så småt ved at bevæge sig til Europa . USA står for ca . 35 pct . af koncernens salg , mens Europa aftager ca . 45 pct . af Ambus produkter , der hovedsageligt er genoplivningsposer . Ambu omsatte i 1995 / 96 for 207 mio . kr . - Søren Linding Jakobsen ( + 45 ) 33 96 96 53 . ( c ) Reuters Limited 1997 . 
