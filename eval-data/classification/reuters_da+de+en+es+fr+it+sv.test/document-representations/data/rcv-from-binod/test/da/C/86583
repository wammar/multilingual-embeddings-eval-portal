Hadsten Bank fastholder prognose for 1997 . KØBENHAVN , 13 august ( Reuter ) - Hadsten Bank forventer fortsat et tilfredsstillende resultat i hele 1997 . Det fremgår af bankens status over årets første seks måneder , der blev fremlagt onsdag . I første halvår 1997 steg resultat før skat med 1 , 5 mio . kr . til 5 , 6 mio . kr . - Der budgetteres med , at den gode og positive udvikling i de primære forretninger kan fastholdes i andet halvår , og at det faldende behov for hensættelser til imødegåelse af tab på debitorer vil fortsætte . Derudover budgetteres der med en mindre positiv regulering af bankens fondsbeholdning samt en kontrolleret stigning i bankens omkostninger . Vore forventninger viser herefter et tilfredsstillende resultat for 1997 , skriver Hadsten Bank . ( c ) Reuters Limited 1997 . 
