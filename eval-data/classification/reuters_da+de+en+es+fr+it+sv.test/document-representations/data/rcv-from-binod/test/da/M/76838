Valuta - Fokus på Liren som næste EMS - kandidat . KØBENHAVN , 14 oktober ( Reuter ) - Den italienske lire er kommet i valutadealernes søgelys mandag . Årsagen er , at Finland fra i dag er kommet med i det europæiske valutasamarbejde . - Nu er kun Italien , Sverige , Grækenland og Storbritanien udenfor samarbejdet , og Italien er en klar favorit til at komme ind i varmen som den næste , mener dealerne . Der har dog i løbet af dagen været flere løftede pegefingre over for den italienske lires genindtræden i valutasamarbejdet . Den europæiske union skal ikke være forhastet med at bringe Liren tilbage i EMS ' en , vurderede den franske finansminister , Jean Arthuis sent mandag eftermiddag . - En forhastet genindtræden i EMS ' en vil medføre en risiko . . . , og kan komme til at skade både Italien og de øvrige europæiske myndigheder , sagde finansminister Jean Arthuis . Analytikere på valutamarkedet mener , at det springende punkt for et italiensk come - back i EMS ' en er fastsættelsen af indtrædelseskursen . - Den italienske regering har sagt , at 1997 - budgettet skal godkendes af parlamentet før en EMS - indtræden , og nøglespørgsmålet bliver derefter hvilken kurs Liren skal indtræde med , siger Francesco Giordano , seniorøkonom ved San Paolo bank i Italien . Liren er stort set på formiddagens kurs ved 994 - 995 ITL per D - mark . US - dollar ligger roligt i Europa , og den danske krone holder niveauet mod den tyske mark . DEM / DKK USD / DKK FRF / DKK USD / JPY USD / DEM Mandag 15 . 34 3 , 8340 5 , 8630 1 , 1325 111 , 55 1 , 5285 Mandag 11 . 24 3 , 8340 5 , 8675 1 , 1320 111 , 60 1 , 5300 ( / klp ) . ( c ) Reuters Limited 1996 . 
