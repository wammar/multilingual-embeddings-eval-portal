Venstre for langt væk til samarbejde - Hækkerup . KØBENHAVN , 1 maj ( Reuter ) - Venstre er gledet for langt ud til højre til , at partiet kan trækkes ind til forhandlingsbordet om den fremtidige politik , sagde forsvarsminister Hans Hækkerup ( S ) i sin 1 . maj tale i Haslev torsdag formiddag . - Venstres rygsvømning med højrestrømmen har ført partiet så langt væk , at vi andre - med eller uden Venstre - må gennemføre reelle forbedringer i virkelighedens verden , sagde Hans Hækkerup mindre end 24 timer efter , at regeringen præsenterede linierne i sit kommende finanslovsudspil og målene for den økonomiske politik frem til år 2005 . - Folketingets ansvarlige partier skal kaste snøren langt ud til højre , hvis vi vil have Uffe Ellemann på krogen . Så forsøger man at trække ham ind på midten uden at snøren knækker - men det er svært for tiden , sagde Hækkerup . Med sin kritik af Venstres manglende vilje til at samarbejde , supplerede forsvarsministeren Socialdemokratiets politiske ordfører , Torben Lund , der i sin 1 . maj tale i Vejle i morges sagde , at både Venstre og de konservative fører valgkamp i stedet for at samarbejde om de politiske problemer . - Det er ærgerligt , at de to borgerlige partier er så optaget af at føre valgkamp , at de slet ikke vil være med til at løse problemer , sagde Torben Lund , der til gengæld rakte hånden frem til SF og Enhedslisten . - Det ( at de borgerlige ikke vil samarbejde , red . ) flytter et tungt ansvar over på SF og Enhedslisten . Det levede de op til med finansloven for 1997 . Det bliver afgørende , at den ansvarlighed også holder i 1997 , sagde Torben Lund . - Morten Bonde Pedersen ( + 45 ) 33 96 96 51 . ( c ) Reuters Limited 1997 . 
