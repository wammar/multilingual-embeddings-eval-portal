Københavnsk drikkevand fri for AMPA og glyphosat . KØBENHAVN , 6 maj ( Reuter ) - Efter en lang række undersøgelser står det nu klart , at de tidligere registreringer af stoffet AMPA og glyphosat i Københavns drikkevand skyldes fejl på laboratoritet . Det fremgår det tirsdag af en pressemeddelelse fra Miljøstyrrelsen . - I de københavnske drikkevands - og grundvandsprøver er der ikke konstateret rester af glyphosat og AMPA over grænseværdien på 0 , 1 mikrogram per liter . Stofferne er heller ikke påvist under grænseværdien , men det er vanskeligt på grund af analysemetodernes usikkerhed at sige helt bestemt , hvor lave koncentrationer laboratorierne er i stand til at måle , lyder konklusionen . Miljøstyrelsen påpeger dog , at der er grund til at følge udviklingen med opmærksomhed på grund af den store anvendelse af glyphosat , der bl . a . produceres af Cheminova under navnet Glyfos . Glyfos er et kopi - produkt af det mere kendte ukrudtsmiddel Round - up fra amerikanske Monsanto . Da de første laboratorieprøver viste spor efter AMPA og glyphosat kom der fokus på Cheminovas glyphosat - produkt , som den danske kemi - koncern har satset et tre - cifret millionbeløb på at udvikle og markedsføre . - Per Bech Thomsen ( + 45 ) 33 96 96 56 . ( c ) Reuters Limited 1997 . 
