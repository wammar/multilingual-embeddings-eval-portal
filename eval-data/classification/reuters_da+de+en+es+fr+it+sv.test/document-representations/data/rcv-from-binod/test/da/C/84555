Alle statens Tele DK - rådgivere er fundet - depchef . KØBENHAVN , 9 juni ( Reuter ) - Med Den Danske Bank og den engelske investeringsbank N . M . Rotschild som finansielle rådgivere samt et privat advokatfirma som juridisk rådgiver er den arbejdsgruppe , der skal undersøge perspekiverne i statens ejerskab af Tele Danmark , på plads . Det oplyser Forskningsministeriets departementschef , Knud Larsen , til Reuters Finans mandag . - Staten har nu udstyret sig med de rådgivere , den har brug for i første omgang , siger Knud Larsen . I begyndelse af april i år oplyste Knud Larsen , at rådgivningsgruppen forventes at afslutte sit arbejde ved udgangen af 1997 . Forskningsminister Jytte Hilden afviste mandag at kommentere på , om staten forbereder et salg af sine 51 pct . af aktierne i Tele Danmark . Siden den 30 . maj er Tele Danmarks aktie steget med 17 kr . til kurs 346 på rygter om , at British Telecom står parat til at købe statens aktier . Det er blandt andet statens valg af Rotschild , der er med til at holde liv i rygterne . Den engelske investeringsbank har stor erfaring med privatiseringer , og har desuden et godt kendskab til det britiske teleselskab . - Morten Bonde Pedersen ( + 45 ) 33 96 96 51 . ( c ) Reuters Limited 1997 . 
