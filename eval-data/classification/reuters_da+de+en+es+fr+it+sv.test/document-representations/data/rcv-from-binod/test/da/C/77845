TELE DK FORUDSER MARKANT OUTSOURCING AF TELEFONI . KØBENHAVN , 26 november ( Reuter ) - Tele Danmark Erhverv forventer , at outsourcing af virksomheders telefoni - funktioner i fremtiden vil vinde indpas i stil med outsourcing af edb - systemer og data - netværk . Det skriver Tele Danmark Erhverv i en pressemeddelelse tirsdag . - Inden for de næste to år vil 100 af Danmarks største erhvervsvirksomheder have outsourcet hele eller dele af deres telefonifunktion , forudser markedschef Jette Blankholm . Tele Danmark introducerer derfor et såkaldt Partnerkoncept , hvor teleselskabet vil varetage hele eller dele af driften af virksomheders telefonanlæg . ( / uha ) . ( c ) Reuters Limited 1996 . 
