Analytikere ser mindre res hos Carlsbergs Okocim . WARSAW , 9 juni ( Reuter ) - Seks polske aktieanalytikere venter , at Carlsbergs polske partner Okocim i indeværende regnskabsår for 1997 vil fremvise et fald i bundlinieresultatet på 16 pct . til 22 , 6 mio . zloty mod 27 , 1 mio . zloty i 1996 . Det viser en rundspørge , som Reuters i Polen foretager hvert kvartal . Analytikernes estimater ligger i intervallet 29 , 2 til 16 , 0 mio . zloty . Okocim har indtil nu stået for både import og salg af både Carlsberg - og Tuborg - øl i Polen , men bryggeriet starter i løbet af sommeren lokal produktion af Carlsberg - øl . Okocim er et af Polens største bryggerier med tre bryggerier med en samlet kapacitet på 1 , 6 mio . hl per år . Carlsberg ejer 31 , 8 pct . af det polske bryggeri , mens Investeringsfonden for Østlandene ejer mellem fem og seks pct . af aktiekapitalen . Det har fonden tidligere oplyst til Reuters Finans . ( 1 zloty = 2 , 058 kr . ) - Jørn Nurkka ( + 45 ) 33 96 96 55 . ( c ) Reuters Limited 1997 . 
