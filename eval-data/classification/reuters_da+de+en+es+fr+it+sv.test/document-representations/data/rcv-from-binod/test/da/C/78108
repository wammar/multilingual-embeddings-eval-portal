MAERSK HAR FORDEL AF URO I CONTAINER - ALLIANCER . KØBENHAVN , 9 december ( Reuter ) - A . P . Møllers Maersk Line drager fordel af uroen hos konkurrenterne , oplyser prokurist i Maersk Line , Jesper Kjædegaard . Det sker efter , at engelske P & O og hollandske Nedlloyd har besluttet at fusionere rederiernes containerflåder . Maersk Line har fordel af , at samarbejdet med Sea - Land ikke er ramt af den usikkerhed , der er opstået i de to konkurrerende alliancer , Global Alliance og Grand Alliance , hvor Nedlloyd og P & O ( Peninsular and Oriental Steam Navigation Company ) kommer fra hver sin . Jesper Kjædegaard forklarer , at flere bekymrede kunder har henvendt sig til Maersk Line , fordi de er usikre på , hvad der sker hos konkurrenterne . - Der er enkelte geografiske områder , hvor der er tradition for , at man gerne vil have nogle stabile forhold . Det drejer sig især om Japan . Kunderne har udtrykt en vis bekymring , og det forsøger vi at drage kommerciel fordel af , siger Jesper Kjædegaard til Reuters Finans . Jesper Kjædegaard ønsker ikke at præcisere , hvor meget ekstra containerlast uroen hos konkurrenterne har betydet for Maersk Line og Sea - Land . Men han siger dog , at der ikke er tale om et markant løft . Global Alliance består udover Nedlloyd af rederierne American President Lines , Mitsui OSK Lines og Orient Overseas Container Line . Grand Alliance består af P & O , Hapag - Lloyd og Nippon Yusen KK . Det er endnu ikke afgjort , hvilken alliance det nye rederi , P & O Nedlloyd Containerlines , skal høre til . Men det ventes , at der snart vælges side . ( / uha ) . ( c ) Reuters Limited 1996 . 
