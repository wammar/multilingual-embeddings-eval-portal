Silcon er styrket og ser lyst på fremtiden - fmd . KØBENHAVN , 30 april ( Reuter ) - Silcon har i 1 . kvartal 1997 haft et tilfredsstillende resultat , og virksomheden er efter to - tre års turbulens styrket , så ledelsen ser lyst på fremtiden , sagde bestyrelsesformand Jørgen Søndergaard på Silcons generalforsamling onsdag . - Resultatet for 1 . kvartal 1997 er helt i overensstemmelse med budget og tilfredsstillende . Silcon koncernen er gået styrket ud af to - tre års turbulens . De mange forbedringstiltag , ledelsen har arbejdet med i disse år , slår nu igennem , og ledelsen ser lyst på fremtiden , sagde Jørgen Søndergaard . Han fremhævede samtidig , at BEST har udviklet sig til at blive en rigtig god partner i USA , og det er ved at give Silcon en rigtig god placering på det amerikanske marked . - Carl Johan Corneliussen ( + 45 ) 33 96 96 57 . ( c ) Reuters Limited 1997 . 
