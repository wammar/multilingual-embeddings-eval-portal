Novo - overskud steg 17 pct i 96 - analytikere . KØBENHAVN , 10 marts ( Reuter ) - Novo Nordisk vil overtrumfe sine egne forventninger , når den danske medicinal - koncern på onsdag fremlægger tal for 1996 . Det vurderer en lang række aktieanalytikere , som Reuters Finans har talt med mandag . Gennemsnittet af ni medico - analytikeres skøn for Novo Nordisks resultat før skat i 1996 udgør 2 . 514 mio . kr . mod 2 . 156 mio . kr . i 1995 , svarende til en stigning på 16 , 6 pct . Den primære indtjening forventes at være steget 14 , 4 pct . eller 300 mio . kr . til 2 . 378 mio . kr . Novo Nordisk fastholdt i sit seneste kvartalsregnskab fra den 13 . november sin prognose for 1996 om en vækst i både primær drift og resultat før skat på 10 - 15 pct . Efter de første ni måneder af 1996 lå de to regnskabsresultater hhv . 12 og 14 pct . over samme periode sidste år . Væksten i omsætningen kan imidlertid ikke følge med det økonomiske resultat , da Novo Nordisks salg på estimerede 14 , 6 mia . kr . i 1996 kun ligger godt seks pct . over 1995 med 13 , 7 mia . kr . Det vil således forbedre koncernens nøgletal , såsom overskudsgraden med over et pct . point til forventet 16 , 3 pct . mod 15 , 1 pct . i 1995 . Det er Novo Nordisks forventning , at overskudsgraden vil stige i de kommende år . Overskudsgraden i 1996 er imidlertid belastet af flere forhold , herunder hensættelser i forbindelse med en større handlingsplan for at reducere koncernens stabs - og serviceomkostninger ( 50 mio . kr . i tredie kvartal , red . ) samt en flytning af kasserabatter til salgs - og distributions - omkostningerne fra finansposterne ( ca . 50 mio . kr . , red . ) . Uden disse ændringer ville overskudsgraden kraftigt have nærmet sig 17 pct . i 1996 . Analytikerkorpset tillægger ikke Novo Nordisks økonomiske formåen i 1996 speciel stor nyhedsværdi , da udviklingen i de første tre kvartaler er kendt . De retter derfor blikket mod 1997 og koncernens udbyttepolitik . Det skyldes , at Novo Nordisks indtjening i 1997 vil være positivt påvirket af en hel del faktorer bl . a . en meget gunstig udvikling i valutakurserne , en reduktion af omkostningerne samt lanceringen af flere nye lovende produkter . Det bliver derfor svært for Novo Nordisk at fastholde sin nuværende resultatprognose på en vækst i størrelsesordenen 10 - 15 pct . , mener de . Således forventer analytikerne , at Novo Nordisks resultat før skat i 1997 vil stige 18 pct . - i forhold til det estimerede 1996 - overskud - til næsten tre mia . kr . Omsætningsvæksten kan fortsat ikke følge med , hvilket giver forventning om et nyt løft i overskudsgraden til 17 , 6 pct . Flere analytikere vurderer derfor , at uændrede forventninger til 1997 vil være en stor skuffelse og betyde , at de må nedjustere deres indtjeningsestimater . Novo Nordisk har gennem en længere årrække holdt sit udbytte på 20 pct . , men for 1996 skønner omkring halvdelen af de adspurgte analytikere , at koncernen vil sætte udbyttet op med mindst en halv kr . til 3 , 0 kr . per aktie a 10 kr . - Det vil være et klart positivt signal at sende , hvis de hæver udbyttet , siger en analytiker , der henviser til andre medicinalselskabers mere generøse udbyttepolitik . En anden analytiker er af den opfattelse , at især de amerikanske investorer vil blive meget skuffede , hvis udbyttet endnu en gang er uændret . Efter at den danske medicinalkoncern har samlet sine aktiviteter omkring kerneområderne , primært diabetesbehandling og industrielle enzymer , har analytikerne svært ved at finde den kritiske attitude . Novo Nordisk har flere nye produkter på vej , mens forskningen er rettet mod sygdomme med meget store patientskarer , fremhæver en analytiker . Han noterer tillige , at fortsat fokus på omkostningerne frigiver midler til en endnu større forskningsindsats . Diabetes - produkterne står for langt den største del af indtjeningen , pointerer analytikerne , der dog ser med fortrøstning på de industrielle enzymer , hvor Novo Nordisk er den ene af to globalt førende producenter . - Inden for enzymer er der nu kun to store tilbage efter en større restrukturering , og det må have givet indtjeningen et løft , mener en af dem . ( c ) Reuters Limited 1997 . 
