OK - RESULTAT TYDER PÅ VENTEDE 3 PCT / ÅR - FORSKER . KØBENHAVN , 12 februar ( Reuter ) - Selvom overenskomst - forhandlingerne hverken er helt eller halvt færdige , ser resultatet allerede nu ud til at ligge fast på omkring tre pct . om året . Det vurderer arbejdsmarkedsforsker , Steen Scheuer , Handelshøjskolen i København . - Alle de indgåede overenskomster ligger tilsyneladende i det der bestemte lag på ca . tre pct . om året , og det tegner det samlede resultat jo også til at blive , siger han til Reuters Finans . I dag er der indgået overenskomster indenfor blandt andet HK Handel , HK Industri og Elforbundet . Til gengæld mangler næsten hele byggesektoren og hele den offentlige sektor endnu at indgå overenskomster . På flere områder er forhandlingerne strandet på uenigheder om afstemningsmetoden og om overenskomst - periodens længde . Steen Scheuer vurderer , at de stridspunkter ikke vil koste noget i kroner og øre . - De vil ikke betyde noget for virksomhederne eller for medlemmerne ude på arbejdspladserne , siger han . Med en lønstigning på tre pct . om året ser resultatet af årets overenskomstforhandlinger ud lande på nogenlunde det niveau , de fleste banker har forudset . Den Danske Bank oplyste for eksempel den 21 . januar til Reuters Finans , at den venter en stigning i timelønsomkostningerne på 3 , 5 pct , mens Codan Bank oplyste den 15 . januar , at banken venter lønstigninger på tre procent om året . Steen Scheuer kan ikke umiddelbart sammenligne årets forventede resultat på tre pct . med det seneste overenskomstresultat fra 1995 . - Det er ikke så nemt at sammenligne resultatet med tidligere år . Det , man kan sige er , at der er kommet en forbedringer i kroner og øre gennem forbedrede barselsvilkår , højere pensionsbidrag og løn under sygdom , siger han . Han vurderer , at halvdelen af forbedringerne for lønmodtagerne denne gang ligger i bløde værdier , som ikke kan måles i kroner og øre . Det største stridspunkt , der endnu skal løses , før de tilbageværende overenskomster kan afsluttes , er , hvor længe resultaterne skal gælde . DA lægger ikke skjul på , at de går efter tre - årige overenskomster , mens LO helst ser to - årige aftaler . Det andet store stridspunkt er , hvordan medlemmerne skal stemme om de indgåede forlig . LO ønsker decentrale afstemninger , mens DA gerne vil sammenkæde overenskomsterne inden de bliver sendt til afstemning . Steen Scheuer vurderer , at forhandlingerne ender med tre - årige overenskomster , mens han vurderer , at DA må fire på kravet om en sammenkædning . - Hvis man skal anlægge et lidt primitiv synspunkt , kan man sige , at DA ikke får sin vilje på begge områder . Og eftersom en del af overenskomsterne allerede er tre - årige , ser det ikke ud til at der bliver ændret på det . Og så kunne man måske forestille sig , at DA må acceptere , at der ikke bliver sammenkædning , forklarer han . - Morten Bonde Pedersen ( + 45 ) 33 96 96 51 . ( c ) Reuters Limited 1997 . 
