B & O FJERNER VARER FRA STORCENTRE I SVERIGE - AVIS . KØBENHAVN , 7 februar ( Reuter ) - Bang & Olufsen har besluttet sig for at fjerne sine varer fra hylderne i de svenske storcentre . Fremover kan svenskerne kun købe den danske kvalitetselektronik i specialbutikker . Personalet i storcentrene er ikke dygtige nok , og de har ikke tid nok , mener B & O ifølge den svenske avis , Dagens Industri fredag . - Derfor samler vi nu alle kræfter i specialbutikker , som har den optimale viden . I sidste ende handler det om at værne om vores meget stærke varemærke , siger adm . direktør i Bang Olufsen Svenska , Bengt Bengtson i følge avisen . - Morten Bonde Pedersen ( + 45 ) 33 96 96 51 . ( c ) Reuters Limited 1997 . 
