Stabilt antal klager over banker i 1 hlv - nævn . KØBENHAVN , 7 juli ( Reuter ) - Første halvår 1997 har budt på et stabilt antal klager over pengeinstitutterne . Antallet af kunder , der har henvendt sig til Pengeinstitutankenævnet , er lidt lavere end i den tilsvarende periode sidste år , oplyser cand . jur Henrik Davidsen fra ankenævnet . - Det ligger en anelse under sidste års niveau , hvor vi fik 259 nye klager i løbet af første halvår , siger Henrik Davidsen til Reuters Finans . Pengeinstitutankenævnet er dermed kommet igennem den pukkel af klager , der begyndte at vokse i slutningen af 1993 som følge af omprioriteringer af lån . Til gengæld er antallet af afgørelser fra ankenævnet , som pengeinstitutter ikke retter sig efter , steget , men det begrunder Henrik Davidsen med en eneste sag , Commercial - sagen , hvor en række bankkunder har indbragt BG Bank for ankenævnet . Her retter banken sig konsekvent ikke efter afgørelserne , hvilket de heller ikke er forpligtet til . Siden sagen dukkede op i november sidste år har ankenævnet modtaget 15 - 20 henvendelser fra utilfredse kunder . BG Bank har fået ret i et par tilfælde , mens resten af afgørelserne er gået banken imod . Efter at have fået overstået den store klagepukkel fra 1993 og 1994 er den gennemsnitlige tid til behandling af en klage nu nede på fire - fem måneder , oplyser Henrik Davidsen , der mener , at en klage næppe kan håndteres hurtigere af hensyn til svarfrister fra de implicerede parter . - Ole Mikkelsen ( + 45 ) 33 96 96 54 . ( c ) Reuters Limited 1997 . 
