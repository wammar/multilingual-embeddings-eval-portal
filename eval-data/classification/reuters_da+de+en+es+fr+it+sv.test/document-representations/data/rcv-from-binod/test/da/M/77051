Valuta - DEM fortsætter op efter Buba - bemærkning . KØBENHAVN , 23 oktober ( Reuter ) - De finansielle markeder blev sat i svingninger onsdag eftermiddag , og det var cheføkonom Otmar Issing fra den tyske centralbank , der skubbede til priserne . Effekten på valutamarkedet var stigende kurser på den tyske D - mark i forhold til US - dollar og Europa . - Der er ingen grund til at forvente lavere tyske nøglerenter , lød den kurspåvirkende kommentar fra Bundesbanks Otmar Issing , som også udtalte , at den tyske vækst vil blive bedre end forventet i 1996 . US - dollar har svært ved at finde fodfæste efter udtalelsen fra Issing , og kursen er brudt ned gennem 1 , 52 D - mark . Mod den japanske valuta er niveauet også svagere onsdag eftermiddag . I Europa presser den tyske mark den italienske valuta ned , og med en kurs på 1 . 004 , 40 er der tale om et minus på omkring seks - syv lire over dagen . Norges valuta ligger stadig på lavere kurser efter , at regeringen tidligere onsdag meddelte sin afgang fra på fredag . - Statsminister Gro Harlem Brundtland har trukket sig tilbage , og problemet med det er , at budgetforhandlingerne for 1997 stadig foregår , og er på vej ind i problemer , siger økonom Keld Holm fra Lehman Brothers . Timingen er derfor lidt mærkværdig , tilføjer Keld Holm . Den norske krone sunder sig på kurs 4 , 2430 mod D - marken , efter faldet fra 4 , 2345 , hvor den lå tirsdag eftermiddag . - De stærke oliepriser , og den økonomiske stabilitet vil sikre , at svækkelsen kun bliver kortvarig , lyder vurderingen fra analytikere i valutamarkedet . DEM / DKK USD / DKK FRF / DKK USD / JPY USD / DEM Onsdag 14 . 49 3 , 8330 5 , 8245 1 , 1330 112 , 65 1 , 5195 Onsdag 11 . 19 3 , 8325 5 , 8420 1 , 1325 112 , 85 1 , 5240 ( / klp ) . ( c ) Reuters Limited 1996 . 
