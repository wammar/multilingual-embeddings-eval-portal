UDFLYTNING SKAL REDUCERE VALUTARISIKO - COLOPLAST . KØBENHAVN , 14 november ( Reuter ) - En ugunstig udvikling i Coloplast - koncernens faktureringsvalutaer medførte igen i 1995 / 96 en udhuling af den forventede indtjening . Den danske medico - koncern vil nu flytte en stadig større del af produktionen til udlandet for at reducere valutakursrisikoen , fremgår det af en regnskabsmeddelelse fredag . - Det forudses , at stadig større dele af produktionen vil blive placeret i udlandet , hvilket betyder en spredning af produktionsomkostninger på flere valutaer , skriver Coloplast . Coloplast fremlagde torsdag sit regnskab for 1995 / 96 , der viste en stigning i driftsresultatet på 11 pct . mod selskabets egen forventning på godt 15 pct . Coloplast anser udflytning af produktion for at være den mest effektive måde at reducere den langsigtede valutakursrisiko på . - Ønsket om nærhed til markedet , omkostninger til arbejdskraft , arbejdskraftens uddannelse og fleksibilitet samt beskatningsforhold vil også indgå i overvejelserne om fremtidige placeringer , skriver Coloplast . I det forløbne år har Coloplast etableret nye produktionsfaciliteter i Kina og Costa Rica , mens fabrikkerne i Thisted og Humlebæk er blevet udvidet . Der er desuden opkøbt grunde for at sikre udvidelse af produktionskapaciteten i USA og Danmark . ( / slj ) . ( c ) Reuters Limited 1996 . 
