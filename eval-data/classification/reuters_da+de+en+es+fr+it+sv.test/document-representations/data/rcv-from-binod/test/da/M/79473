Valuta - USD fortsætter op , US - nøgletal i fokus . KØBENHAVN , 28 januar ( Reuter ) - US - dollar starter stigende i Europa tirsdag , og den amerikanske valuta har nået nye højde i løbet af formiddagen . Dollaren har været oppe i 31 - måneders stærkeste ved 1 , 6565 D - mark og nåede også 47 - måneders top mod japanske yen på kurs 120 , 53 . Analytikere på valutamarkedet mener , at dollaren kan stige endnu mere , hvis tirsdagens amerikanske nøgletal for employment cost viser den rigtige udvikling . - Folk spekulerer i et stærkt nøgletal senere i dag , og det hjælper dollaren op . Forklaringen er , at et stærkt tal kan øge sandsynligheden for en hurtig rentestigning fra Federal Reserve , siger Thomas Rayner , international økonom ved Societe Generale Strauss Turnbull . Det såkaldte cost employment index offentliggøres kl . 14 . 30 , og i en Reuters - prognose venter økonomer en stigning på 0 , 9 pct . i 4 . kvartal 1996 . Indeksets udvikling i 4 . kvartal ses som nøglen i FOMC ' s beslutninger på rentesiden på næste uges møde , siger en handler . - Dette er især blevet tydeligt efter Alan Greenspan advarede mod risikoen for løndrevet inflation i sin tale til det amerikanske senats budget kommitte i sidste uge , tilføjer han . DEM / DKK USD / DKK FRF / DKK USD / JPY USD / DEM Tirsdag 11 . 45 3 , 8125 6 , 3030 1 , 1305 120 , 50 1 , 6535 Mandag 15 . 15 3 , 8130 6 , 2450 1 , 1310 119 , 35 1 , 6385 ( / klp ) . ( c ) Reuters Limited 1997 . 
