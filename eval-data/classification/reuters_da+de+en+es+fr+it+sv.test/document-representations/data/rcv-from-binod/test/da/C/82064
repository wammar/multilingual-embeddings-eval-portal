FLS - døtre har øget geografisk dækning i 1996 . KØBENHAVN , 25 marts ( Reuter ) - De fleste af FLS - koncernens datterselskaber har øget deres geografiske markedsdækning i 1996 , skriver FLS - koncernen i sin årsregnskabsmeddelelse for 1996 . - De fleste af koncernens selskaber har øget deres geografiske markedsdækning og er dermed blevet mere internationale og mindre afhængig af den økonomiske udvikling i specifikke markeder , skriver FLS . Koncernen gør skriver , at de økonomiske konjunkturer gennem 1996 generelt set har været positive for FLS - koncernens selskaber og på niveau med 1995 . Ifølge regnskabsmeddelelsen er det ledelsens opfattelse , at 1996 på mange måder var et " godt år for koncernen samt for de fleste af koncernens enkelte selskaber " . - Sammenholdt med 1995 var der totalt set tale om stigende aktivitet , stigende indtjening , øget finansiel styrke og stigende aktiekurser - alt i alt betydelig fremgang , skriver FLS . - Samtidig kan der imidlertid konstateres en stigende konkurrence fra såvel lokale selskaber som i særdeleshed internationale selskaber . Denne udvikling må forventes at fortsætte , og der vil følgelig være behov for yderligere investeringer og rationaliseringer i de kommende år for at opretholde og styrke de opnåede markedspositioner , skriver FLS . - Morten Bonde Pedersen ( + 45 ) 33 96 96 51 . ( c ) Reuters Limited 1997 . 
