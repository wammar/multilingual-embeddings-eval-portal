Dansk spiritussalg steg i maj 2 , 9 pct år / år . KØBENHAVN , 14 august ( Reuter ) - Det samlede danske spiritussalg steg i maj 1997 med 2 , 9 pct . i forhold til samme måned sidste år . Det viser beregninger foretaget på baggrund af afgiftstal fra Told & Skat . Der blev i maj solgt 498 . 531 liter ren spiritus mod 484 . 572 liter i maj 1996 . For årets første fem måneder under et er der tale om en stigning på 1 , 4 pct . i forhold til samme periode sidste år efter et salg på 2 , 15 mio . liter ren spiritus mod 2 , 12 mio . liter i samme periode sidste år . Det danske spiritusmarked domineres af Danisco Distillers med en markedsandel på godt 62 pct . , mens Carlsbergs datterselskab Vingaarden har en andel på ca . fem pct . - Stig Ørskov Pedersen ( + 45 ) 33 96 96 59 . ( c ) Reuters Limited 1997 . 
