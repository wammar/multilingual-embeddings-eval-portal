DANISCO EJ PÅ VEJ UD AF VIN OG SPIRITUS - DANISCO . KØBENHAVN , 11 september ( Reuter ) - Danisco ' s salg af aktiemajoriteten i Selected Wines & Spirits til engelske Allied Domecq , betyder ikke , at Danisco er på vej ud af dette område , oplyser adm . direktør Svend Helmer fra Danisco Distillers til Reuters Finans onsdag . - Tværtimod , så har vi et meget tæt samarbejde med Allied Domecq , både inden for produktion og distribution , og vi vil fortsat være stærk involveret inden for området , siger han . Grunden til , at Allied Domecq har overtaget en større andel af selskabet er ifølge Svend Helmer , at Allied i forvejen har selskaber i det øvrige Norden under sit eget navn , og ligeledes ønskede at få et i Danmark . - Vi har ikke kunnet se , at deres ønske om at få aktiemajoriteten i selskabet vil få nogen betydning for vores samarbejde , fortsætter han . ( / jnu ) . ( c ) Reuters Limited 1996 . 
