BØRSMÆGLERFORMAND EFTERLYSER NORDISK SAMARBEJDE . KØBENHAVN , 19 februar ( Reuter ) - Formanden for Børsmæglerforeningen , Christian Clausen , efterlyste et samarbejde mellem de nordiske børser , da han onsdag holdt tale på foreningens generalforsamling . - Det er af afgørende betydning , at de nordiske fondsbørser og de nordiske børsmæglerforeninger intensiverer deres samarbejde i dette år . Hvis vi kan finde et fælles grundlag for samarbejde , så må vi ikke forpasse chancen , sagde Christian Clausen . Han pegede på , at chancen kan opstå , fordi de tre skandinaviske børser indenfor det næste år alle skal træffe beslutninger om at udvikle deres system . Dermed er Christian Clausen enig med Fondsbørsens direktør , Lars Johansen , der mener , at der lige nu er en chance for at få etableret et nordisk samarbejde . - Tiden er moden til et nordisk samarbejde nu , sagde han til Reuters Finans i slutningen af januar . Et nordisk samarbejde skal i første omgang dreje sig om at udvikle og anvende det samme edb - system , mener både børsmægler - formanden og fondsbørs - direktøren . - Næste trin kan være at udvide medlemsskabet af en fondsbørs til automatisk at være et medlemsskab af alle de nordiske fondsbørser . Teknisk vil det være simpelt , når edb - systemerne er de samme . Og i princippet vil de forskellige nationale regler kunne opretholdes i en sådan situation , forklarede Christian Clausen onsdag . Samarbejdet vil betyde , at børsmedlemmerne får adgang til at handle på alle de nordiske børser . Når de to første faser af samarbejdet er gennemført , mener Clausen , at de tre nordiske børser kan tage stilling til , om de vil harmonisere deres regelgrundlag . Børsmægler - formanden lagde ikke skjul på , at det nordiske samarbejde har første prioritet frem for et centraleuropæisk børssamarbejde . - Indtil videre har en alliance mod syd ikke første - prioritet . Vi tror , vi selv kan gøre meget for at fastholde et marked i Norden . Hvis de handlende og udstederne - staten og nationalbankerne - arbejder sammen , kan vi gøre det attraktivt for udlændinge at være til stede i vort marked , sagde han . Ligesom Lars Johansen udelukkede Christian Clausen dog ikke , at arbejdet for at etablere et nordisk samarbejde kan ende med , at Københavns Fondsbørs bliver knyttet tættere til de centraleuropæiske børser . - Selvfølgelig er der andre muligheder end et nordisk børssamarbejde . Man kunne sagtens tænke sig et stragtegisk system - samarbejde med en centraleuropæisk børs . Man skal heller ikke være blind for , at ØMU ' en kan gøre det vanskeligere at samle handlen med euro - statspapirer på et nordisk marked , sagde han . Lars Johansen sagde for en måned siden til Reuters Finans , at hvis ikke et nordisk samarbejde kommer i stand i 1997 , så vil tiden løbe fra det . - Så vil vi træde vande og vente på , at der kommer et europæisk samarbejde i gang , sagde fondsbørs - direktøren . - Morten Bonde Pedersen ( + 45 ) 33 96 96 51 . ( c ) Reuters Limited 1997 . 
