Jelved utilfreds med Ritt - løfte om genforhandling . KØBENHAVN , 3 juli ( Reuter ) - Økonomiminister Marianne Jelved er utilfreds med de udtalelser , som EU - kommissær Ritt Bjerregaard har fremsat om en genforhandling af den nye EU - traktat , hvis danskerne skulle forkaste resultatet fra Amsterdam ved folkeafstemningen i 1998 . - Jeg forstår ikke , hvordan en dansk EU - kommissær kan gå ud og love genforhandling , når det slet ikke er Kommissionens bord , men regeringschefernes . Og endda hvor blækket på den nye traktat dårligt er blevet tørt , siger økonomiministeren til Reuters Finans . Marianne Jelved tilføjer , at hun ikke alene er overrasket over Ritts udtalelser , men også forbløffet . Amsterdam - traktaten er udtryk for et kompromis mellem 15 lande , og hvis det bliver sædvane at genforhandle alle ting , tror hun , at det bliver svært i fremtiden at forhandle sig frem til resultater i EU . Ritt Bjerregaards udtalelser kom frem i nyhederne på tv onsdag aften . - Erik Matzen ( + 45 ) 33 96 96 51 . ( c ) Reuters Limited 1997 . 
