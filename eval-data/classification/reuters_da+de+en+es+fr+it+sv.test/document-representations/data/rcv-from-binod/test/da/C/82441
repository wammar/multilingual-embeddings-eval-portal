Amagerbanken fortsat varm på FLS , anbefaler køb . KØBENHAVN , 9 april ( Reuter ) - Offentliggørelsen af årsregnskabet fra FLS har ikke fået analytikerne i Amagerbanken til at ændre deres positive syn på industrivirksomheden i Valby . Anbefalingen fra analytikerne lyder således fortsat på køb , fremgår det af april - udgaven af Fonds - og Valutainformation fra banken . - Selskabet har haft en pæn omsætningsvækst og er begyndt at få indtjeningsmæssigt styr på tidligere opkøbte virksomheder . Selskabet har positive forventninger til fremtiden og venter yderligere indtjeningsvækst i 1997 . Vi anbefaler køb af FLS , skriver analytikerne . FLS kom ud af 96 - regnskabsåret med et resultat før skat på 951 mio . kr . mod 566 mio . kr . året før . I indeværende regnskabsår venter koncernen en stigende aktivitet og indtjening fra de fleste af koncernens selskaber sammenlignet med 1996 . FLS - aktien sluttede tirsdag i kurs 885 , og er således siden offentliggørelsen af regnskabet steget knap otte pct . - Jørn Nurkka ( + 45 ) 33 96 96 55 . ( c ) Reuters Limited 1997 . 
