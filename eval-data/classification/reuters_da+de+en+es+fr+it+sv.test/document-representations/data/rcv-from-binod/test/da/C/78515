EAC SER FØRST MERFORRETNING AF KODAK - AFTALE I 98 . KØBENHAVN , 23 december ( Reuter ) - Det Østasiatiske Kompagni ( EAC ) venter først for alvor at kunne mærke indtjening fra en aftale med Kodak en gang i 1998 , oplyser adm . direktør Carsten Dencker Nielsen fra EAC . - I form af merforretning skal vi nok ind i 1998 , for det kan ses , siger Carsten Dencker Nielsen til Reuters Finans . EAC oplyste mandag , at koncernen har lavet en aftale med Eastman Kodak Compapny , der indebærer , at EAC skal markedsføre Kodak ' s sortiment af film , off - set plader og andre brugsartikler til den grafiske branche i Asien og Afrika . Men det er uklart , hvor meget aftalen vil bidrage med i omsætning til EAC . - Man kan ikke sætte størrelse på . Det er helt umuligt , og hvis jeg kunne , så ville jeg ikke . Det vil tage år at bygge den forretning op , siger Carsten Dencker Nielsen . ( c ) Reuters Limited 1996 . 
