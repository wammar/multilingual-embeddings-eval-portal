Ingen kundeflugt i SAS , fortsat trafikvækst - dir . KØBENHAVN , 18 marts ( Reuter ) - Kunderne flygter ikke fra SAS . Passagervæksten er fortsat ind i det nye år , siger koncerndirektør Vagn Sørensen i en kommentar til det meget dystre billede af selskabets fremtid , som flere iagttagere har tegnet . - Det er fejlagtigt , at kunderne flygter . Vi ser overhovedet ikke noget , der ligner . Uden at blive specifik , kan jeg sige , at vi stadig har trafikvækst , fastslår Vagn Sørensen . Han vil dog ikke komme nærmere ind på , hvorvidt SAS i de første måneder af 1997 har kunnet følge den generelle vækst i passagertrafikken i Europa . Sammenslutningen af europæiske flyselskaber , AEA kunne således for januar rapportere om en stigning i trafikken på 10 , 5 pct . på årsbasis , hvor stigningen på de intra - europæiske linier med 7 , 4 pct . var mere beskeden . SAS meddelte tirsdag , at samarbejdet med partneren British Midland vil blive udvidet fra april i år , så de to selskabers flyvninger til byerne Göteborg , Oslo og København fra den britiske hovedstad bliver fælleskodede . Det medfører samtidig en ekstra rundtur om dagen på de tre ruter . - De nye ruter er en videreudvikling af det codeshare - samarbejde mellem SAS og British Midland , som allerede er etableret , skriver SAS . SAS skrev i sin regnskabsmeddelelse for 1996 , at det samlede marked for flytjenester på SAS ' markeder forventes at vokse med fem til syv pct . i 1997 . Selskabet skønner tillige , at konkurrencen vil blive yderligere intensiveret , hvilket kan føre til forstærket overkapacitet og pres på priser og indtægter . SAS fik i 1996 et overskud før skat på 1 . 815 mio . SEK og forventer for 1997 et resultat i samme størrelsesorden . - Søren Linding Jakobsen ( + 45 ) 33 96 96 53 . ( c ) Reuters Limited 1997 . 
