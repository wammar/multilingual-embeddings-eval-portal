Carlsberg - Bass fusion kan skade Guinness - blad . LONDON , 2 maj ( Reuter ) - Den forventede fusion mellem Carlsberg - Tetley ( C - T ) og den britiske bryggerigruppe Bass kan indirekte komme til koste det irske bryggeri Guinness dyrt , fremgår det af det engelske blad Marketing . Baggrunden er , at Guinness ' øl - mærke , Kilkenny , bliver distribueret gennem Carlsberg - Tetley , som leverer mærket til 4 . 500 uafhængige pubber , samt til 900 pubber , der ejes af Allied Domecq . Denne aftale er nu truet af den forestående fusion , da Bass ' øl - mærke , Caffrey ' s , kæmper med Guiness om forbrugernes gunst , og ifølge fagbladet er det ikke sandsynligt , at Bass vil være interesseret i at opretholde denne aftale . - Kilkenny er et øl - mærke med en stor fremtid , og hvis vores nuværende adgang til markedet forsvinder , er vi nødt til at finde nye veje til markedet , siger en talsmand fra Guinness til bladet . Carlsberg - Tetley ejes ligeligt af Bass og Carlsberg . Bass ønsker at overtage hele C - T mod en aktiepost til Carlsberg på 20 pct . i Bass - Gruppen . Den endelige godkendelse af aftalen foreligger endnu ikke pga . det engelske valg . De britiske monopolmyndigheder har den 24 . marts afgivet deres indstilling til det britiske handels - og industriministerium , men her er en stillingstagen til aftalen blevet udskudt til efter det netop afsluttede valg . - Jørn Nurkka ( + 45 ) 33 96 96 55 . ( c ) Reuters Limited 1997 . 
