D / S Norden fastholder forventning til driftsres . KØBENHAVN , 29 april ( Reuter ) - D / S Norden fastholder forventningen om en fortsat fremgang i den ordinære drift i 1997 . Det fremgik tirsdag af formand Mogens Hugo Jørgensens beretning på den ordinære generalforsamling i rederiet . - Koncernen venter en fortsat fremgang i den ordinære drift i indeværende år excl . skibssalg , sagde formanden . Dertil kommer en salgsavance fra salget af produkttankskibet " Nordtramp " , der vil påvirke rederiets resultat for 1997 " mærkbart i positiv retning " , som det blev meddelt tidligere tirsdag . ( c ) Reuters Limited 1997 . 
