Ingen hold i rygter om Carlsberg - Tetley - Dinesen . KØBENHAVN , 6 august ( Reuter ) - Carlsberg - Tetley ' s adm . direktør , Ebbe Dinesen , er godt træt af de mange rygter og forespørgsler omkring restruktureringsplanerne for bryggeriet i forbindelse med den mislykkede fusion med den britiske bryggerigruppe Bass , oplyser han til Reuters Finans onsdag . - Indtil vi har orienteret vores medarbejdere i slutningen af august , ønsker jeg ikke at kommentere planerne for bryggeriet . De mange rygter , der cirkulerer rundt i medierne , er der ingen hold i , og alt det der er fremme er ren spekulation , siger Ebbe Dinesen . Flere aviser og analytikere har således spået , at Carlsberg - Tetley i den kommende tid vil være nødsaget til , at skrue kraftigt ned for blusset , efter den mislykkede fusion med Bass . Flere analytikere har peget på , at en naturlig konsekvens af restuktureringsplanen vil være en lukning af to eller tre af Carlsberg - Tetley ' s fem bryggerier , for derigennem at opnå besparelser , bl . a gennem afskedigelse af op til halvdelen af de 3 . 900 medarbejdere . Den amerikanske investeringsbank , Morgan Stanley , har fornylig i en rapport om det britisk øl - marked vurderet , at restruktureringen vil koste Carlsberg 70 mio . GBP . Ebbe Dinesen afviser , at kommentere rygterne , men tilføjer , at de mange rygter skabe en masse usikkerhed på bryggeriet . - Rygterne skaber en masse uro blandt medarbejderne , men det er klart , at når vi gennemgår vores virksomhed i alle hjørner og kanter , så kommer der ting frem , som kan gøres bedre , fortsætter han . Flere kilder i markedet har overfor Reuters Finans antydet , at bryggeriets øl - salg i de første måneder af året har overgået alles forventninger , men Ebbe Dinesen ønsker ikke at komme nærmere ind på bryggeriets øl - salg - Jeg er godt tilfreds med udviklingen i vores salg , men ud over det har jeg ingen kommentar til salget , siger den øverstechef i Carlsberg - Tetley . Bryggeriet lancerer i efteråret en reklamekampagne til en værdi af 10 mio . GBP i de britiske medier , som skal fremme salget af bryggeriet øl - mærker yderligere . Bryggeriet er på nuværende tidspunkt det tredje største bryggeri på det britiske marked med en markedsandel på 14 pct . Det største bryggeri i landet er Scottish Courage med en andel på 28 pct . , fulgt af Bass med en andel på 23 pct . Carlsberg - Tetley , som ejes ligeligt af Carlsberg og Bass , har indtil fornylig diskuteret en mulig fusion med Bass , men den engelske handels - og industriminister , Margaret Beckett , har afvist de to bryggeriers fusionsplaner . Aflysningen af fusionen har betydet , at Carlsberg - Tetley er gået i gang med en større restruktureringsplan for bryggeriets videre drift . Den afblæste fusion betyder bl . a at Carlsberg køber Bass ' 50 pct . andel af Carlsberg - Tetley for 100 mio . GBP . Derefter kan Carlsberg vælge at videresælge 14 , 9 pct . af Carlsberg - Tetley til Allied Domecq for 30 mio . GBP , som er den forrige ejer af halvparten i Carlsberg - Tetley . ( 1 GBP = 11 , 45 kr . ) - Jørn Nurkka ( + 45 ) 33 96 96 55 . ( c ) Reuters Limited 1997 . 
