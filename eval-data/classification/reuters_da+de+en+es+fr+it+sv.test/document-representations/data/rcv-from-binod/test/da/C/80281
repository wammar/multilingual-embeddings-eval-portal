Fodboldaktier falder efter ny EU - usikkerhed . KØBENHAVN , 17 februar ( Reuter ) - De tre fodboldaktier , der er noteret på Københavns Fondsbørs , falder mandag markant tilbage i forlængelse af weekendens kommentarer fra EU - juristen Denis Martin . Han undrer sig over , at spillerne i de europæiske fodboldklubber ikke for alvor udnytter den såkaldte Bosman - dom til at afprøve deres arbejdsrettigheder . Eksempelvis ved at bryde deres kontrakter med klubberne . Silkeborg IF , AGF og Brøndby er mandag med kursfald på 6 - 11 pct . alle blandt de fem aktier , der kl . 12 . 00 er faldet mest . Denis Martin vurderer , at spillerne kun vil få minimale bøder ved kontraktbrud , mens klubberne til gengæld vil miste den potentielle indtjening , der kommer fra spillersalgene gennem store transfersummer . En dansk markedsdeltager , der følger fodboldaktierne , karakteriserer mandagens kursfald som en overreaktion . - Spillerne har ingen interesse i , at ødelægge klubbernes indtjening , siger han , og henviser blandt andet til udtalelser fra fodboldspillernes fagforeningsformand Mads Øland . Mads Øland vurderer således forslaget som for vidtgående over for Jyllands - Posten . Indtægterne på spillersalg har traditionelt skæppet godt i kassen hos fodbold - klubberne . I 1995 tjente Brødnby 13 , 2 mio . kr . på den konto , mens Silkeborg IF i halvårsregnskabet noterede en indtægt på 4 , 8 mio . kr . AGF havde i 1995 transfer - og lejeindtægter på 341 . 000 kr . - Stig Ørskov Pedersen ( + 45 ) 33 96 96 59 . ( c ) Reuters Limited 1997 . 
