FLS - OMSÆTNING VIL I 96 NÅ 20 MIA KR - ANALYTIKERE . KØBENHAVN , 26 august ( Reuter ) - Omsætningen i FLS - koncernen vil i hele 1996 nå et niveau omkring 20 mia . kr . , vurderer fire analytikere over for Reuters Finans , inden FLS senere på ugen aflægger sin status over årets første seks måneder . De fire analytikeres estimater svinger mellem en omsætning i hele 1996 på 19 , 4 mia . og på 21 , 5 mia . kr . med et gennemsnit på 20 mia . kr . , hvilket er en fordobling i forhold til 1989 . I 1995 omsatte FLS for 18 mia . kr . Kun to ud af de fire analytikere vil før halvårsregnskabet spå om udviklingen i første halvår 96 . I snit venter de to i første halvår 1996 et ordinært resultat - renset for en eventuel gevinst eller tab på køb og salg af virksomhed - på 360 mio . kr . mod 241 mio . kr . i samme periode 1995 . Og den forventede fremgang i første halvår ventes også at smitte af på helårsregnskabet , der ifølge flere af analytikerne vil være præget af fremgang i alle ben af konglomoratet FLS . - Vi venter fremgang over hele linien , men stadig et underskud i Aerospace . Mindst fremgang vil der være i emballagedivisionen , vurderer en analytiker . FLS - koncernen består af fem ben , hvor ingeniørdivisionen med Fuller i spidsen vægter tungest . Dernæst følger byggematerialer og servicevirksomhed , mens emballagedivisionen og Aerospace er de to " korteste ben " . FLS Aerospace har siden etableringen i 1988 været koncernens smertensbarn . I 1995 gav Aerospace et underskud på 146 mio . kr . I år venter FLS et væsentligt bedre resultat af flyvedligeholdelsen , men dog stadig et tab . Den primære drift i hele koncernen ventes ifølge analytikerne i hele 1996 at give et overskud på ca . 790 mio . kr . , hvilket er ca . 27 pct . højere end i 1995 . Det primære resultat er her opgjort som bruttoresultat minus salgs , adm . - og distributionsomkostninger samt andre driftsposter , netto . Tillægges finansposterne og FLS ' andel i associerede selskaber fås det ordinære resultat før skat . Her skønner analytikerne også i gennemsnit på en vækst på 27 pct . til 730 mio . kr . På bundlinien men fratrukket ekstraordinære poster og fortjeneste og tab ved salg af virksomhed venter analytikerne et overskud på 385 mio . kr . I 1995 havde FLS et netto - overskud på 309 mio . kr . . Herfra skal dog trækkes 20 mio . kr . i fortjeneste ved salg af virksomhed og tillægges en ekstraordinær omkostning på 25 mio . kr . som FLS erholdte i 1995 . Dermed er der tale om en forventet vækst i hele 1996 på knap 23 pct . FLS ' egen forventning til 1996 lyder på en vækst i omsætningen i forhold til året før samt en højere driftsindtjening i de enkelte selskaber . Alt i alt , men med nogle forbehold , venter FLS ' ledelse en " fornuftig forrentning af egenkapitalen set i relation til markedsrenten " . ( / eep ) . ( c ) Reuters Limited 1996 . 
