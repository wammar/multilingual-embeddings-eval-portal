Netcom udvider tilbud om billigere landstelefoni . KØBENHAVN , 29 april ( Reuter ) - Svenske Netcom Systems udvider sit tilbud til danskerne om billigere telefoni mellem landsdelene ved at lade de lavere takster gælde over begge bælter og til Bornholm . Hidtil har tilbuddet kun omfattet samtaler over Storebælt . Det fremgår af en pressemeddelelse tirsdag . - Vi har i dag tre pct . af markedet for landstelefoni , og vores ambition er at få fem pct . af dette marked inden udgangen af 1997 , siger adm . direktør for Netcom Systems i Danmark , Ebbe Jørgensen . Selskabet vil i en større mediekampagne love besparelser på op til 14 pct . Netcom Systems er mest kendt for sin udlandstelefoni , og har siden oktober sidste år erobret otte pct . af danskernes samtaler til udlandet . - Redaktionen ( + 45 ) 33 96 96 56 . ( c ) Reuters Limited 1997 . 
