Valuta - ITL / DEM i 2 års rekord under 1000 lire . KØBENHAVN , 26 september ( Reuter ) - Den italienske valuta er styrket til under 1 . 000 lire per D - mark , og det er både en konsekvens af en svækket tysk valuta og af positive udsigter for den italienske økonomi , mener dealere . - Optimisme omkring ØMU ' en og forventningerne til statsbudgettet i Italien har presset liren og de italienske obligationer op , lyder det fra markedet . Liren handles til 998 , 90 torsdag formiddag , men var sent onsdag eftermiddag så stærk som 995 , 25 - to års højeste kurs for den italienske valuta . Ifølge en avis overvejer den italienske regering en sparepakke , der skal reducerer budgetunderskudet med 60 trillioner lire i 1997 . Dette svarer til et beløb , der er næsten dobbelt så stort , som det hidtil planlagte , oplyser dealere . - Køberne af den italienske valuta er primært amerikanske og engelske hedge funds , mens de italienske markedsdeltagere holder sig mere i baggrunden , siger valutabrokere . D - marken er også svækket mod den europæiske ECU , og ECU ' en er på næsten to års højeste i forhold til DEM . Den danske krone og D - marken har derimod holdt fast i hinanden på niveauet fra onsdag eftermiddag . DEM / DKK USD / DKK FRF / DKK USD / JPY USD / DEM Torsdag 11 . 22 3 , 8415 5 , 8300 1 , 1350 110 , 65 1 , 5185 Onsdag 14 . 56 3 , 8420 5 , 7980 1 , 1345 110 , 25 1 , 5090 ( / klp ) . ( c ) Reuters Limited 1996 . 
