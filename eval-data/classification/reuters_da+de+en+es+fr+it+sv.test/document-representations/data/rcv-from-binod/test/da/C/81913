Codan klar til start på livsalg i Norge snart - dir . KØBENHAVN , 21 marts ( Reuter ) - Forsikringskoncernen Codan er klar til at begynde salget af livsforsikringer på det norske marked allerede inden påske eller umiddelbart efter , oplyser direktør Mogens Andersen fra Codan . - Det bliver lige før påske eller lige efter påske , siger Mogens Andersen til Reuters Finans . Forsikringskoncernen har arbejdet med planerne siden 1995 , hvor Codan lavede en aftale med den norske Fokus Bank om salg af policer via bankens filialnet , men den endelige tilladelse fra myndighederne er først blivet givet for nyligt . - Vi søgte om koncession den 21 . august og endelig ser det ud til , at vi har fået den , siger Mogens Andersen . Koncessionen , som de norske myndigheder har givet , er nødvendig for det fælles selskab , som Codan og Fokus Bank har etableret . Fokus Bank er den tredjestørste bank i Norge . Banken har 76 filialer , som skal stå for salget af de fælles forsikringsprodukter . Codan ejer 90 pct . af aktiekapitalen på 100 mio . norske kr . i livsforsikringsselskabet , mens Fokus Bank har tegnet sig for resten . Som en del af projektet , er det aftalt , at Codan skal købe op mod 10 pct . af aktiekapitalen i Fokus Bank . Selv om den endelige godkendelse har ladet vente på sig , så er Fokus Bank allerede i gang med at sælge livsforsikringsprodukter . Det sker for det norske selskab Gjensidige Liv . Den portefølje skal Codan overtage i forbindelse med stiftelsen af det fælles selskab , oplyser Mogens Andersen . Den britiske forsikringskoncern , Royal & Sun Alliance ejer godt 70 pct . af aktiekapitalen i Codan Forsikring . - Ole Mikkelsen ( + 45 ) 33 96 96 54 . ( c ) Reuters Limited 1997 . 
