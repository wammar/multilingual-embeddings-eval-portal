BG har behov for ny alliance på sigt - adm dir . KØBENHAVN , 10 juli ( Reuter ) - En måned efter bruddet med realkreditinstituttet Nykredit har BG Bank ikke specielt travlt med at finde en ny partner . Det siger BG Banks adm . direktør , Henrik Thufason , i et interview med Reuters Finans . Den brudte alliance betegner han som en drøm , der brast , men som ikke efterlader banken i problemer af nogen art . Men på længere sigt kan landets tredjestørste pengeinstitut blivet tvunget til at finde en anden spiller i markedet , indrømmer Henrik Thufason . - Det kan godt være , at vi har et behov for at finde en ny strategi i løbet af nogle år , men om det skal være en fusion med Unibank eller nogen som helst andre , er alt for tidligt at udtale sig om , siger Henrik Thufason . BG Banks øverste chef henviser til , at flere bank - analytikere i forlængelse af bruddet med Nykredit har peget på store fordele ved en fusion mellem BG Bank og Unibank . - Jeg kan godt forstå , at nogle mener , at det vil være oplagt at fusionere BG Bank med Unibank , fordi der er altid er mulighed for en ikke ubetydelig omkostningsreduktion ved fusion af banker . Det er så åbenbart , at selv jeg kan se det , siger Henrik Thufason . Direkte adspurgt om de to banker har talt om muligheden , svarer Henrik Thufason : - Nej , det er ikke noget , vi har snakket om , og det er ikke noget , vi har planer om at snakke om . Det er det bedste svar , jeg kan give , siger Henrik Thufason . Henrik Thufason begrunder bankens tålmodighed med at indgå en ny forlovelse med , at BG Bank klarer sig ganske godt alene i øjeblikket . - Vi har her en bank , der går godt , og som afleverede et mægtigt godt årsregnskab , der tåler sammenligning med enhver . Og jeg kan ikke se nogen tegn i sol og måne på , at vi ikke også i 1997 er i stand til at nå et fornuftigt resultat , siger Henrik Thufason . Bankens ledelse har lovet at komme med en udmelding efter sommeren om , hvad der skal ske med den store beholdning af egne aktier . I den forbindelse kan der ikke ventes udtalelser om bankens fremtidige strategi , understreger Henrik Thufason . Aktionærerne kan dermed se frem til et udbytte i mindste samme størrelsesorden som i 1996 , hvor der blev udbetalt 12 kr . pr . aktie i 1996 . Ledelsen lovede nemlig i forbindelse med kapitaludvidelsen sidste år , at der vil blive udbetalt et udbytte , der svarer til 30 - 40 pct . af overskuddet efter beregnet normalskat . Hvis banken opnår et overskud i 1997 på nivau med 1996 , vil udbyttet være på mindst samme niveau , selv om banken formentlig skal betale væsentligt mere i skat i år end sidste år . For 1996 udbetalte banken 25 pct . af overskuddet , men Henrik Thufason mener alligevel , at banken levede op til den lovede målsætning . - Vi nåede målet sidste , hvor vi udbetalte 35 pct . af overskuddet , hvis vi havde betalt normal skat , siger Henrik Thufason . Han oplyser , at banken fortsat har nogle afskrivningsmuligheder tilbage fra de dårlige år i begyndelsen af 1990 ' erne , men skattekvoten vil blive væsentlig højere end sidste år . - Ole Mikkelsen ( + 45 ) 33 96 96 54 . ( c ) Reuters Limited 1997 . 
