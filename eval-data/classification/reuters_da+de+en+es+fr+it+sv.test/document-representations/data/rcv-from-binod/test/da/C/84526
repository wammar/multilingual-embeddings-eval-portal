Uvildig Danyard - vurdering lader vente på sig . KØBENHAVN , 9 juni ( Reuter ) - Den uvildige vurdering af Lauritzen Gruppens Danyard - værft lader vente på sig . Analysen har været ventet de seneste uger , men var mandag morgen endnu ikke landet på bordet hos adm . direktør Bent Østergaard , oplyser direktionssekretariatet hos J . Lauritzen Holding . Vurderingen , der skal bruges i forbindelse med salget af knap halvdelen af Danyard til malyasiske Penang Shipbuilding Construction ( PSC ) , udarbejdes af et britisk evalueringsfirma . Den uafhængige vurdering skal bruges af såvel køberen som de malaysiske myndigheder , der skal godkende den kapitaleksport , der er involveret i PSC ' s køb af 48 pct . af Danyard A / S og 40 pct . af Danyard Aalborg . Ifølge købsaftalen skal PSC betale 100 mio . USD for biden af Danyard , men den pris kan dog ifølge aftaleteksten ændres af den uafhængige vurdering . - Stig Ørskov Pedersen ( + 45 ) 33 96 96 59 . ( c ) Reuters Limited 1997 . 
