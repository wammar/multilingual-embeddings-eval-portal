Reuters Finans - Sommerquiz fredag 25 juli . KØBENHAVN , 24 juli ( Reuter ) - Den franske bjergged , Richard Virenque , levede op til sit navn på torsdagens etape og kørte yderligere 47 point ind til bjergtrøjen , som han efterhånden må have vundet hævd på . Det var der ingen af vores læsere , der havde gættet på , men fire quiz - deltagere lå kun to point fra det rigtige svar . VINDER DAG 14 : Flemming Nygaard , Danish Crown , Marsvej 43 , Randers Torsdagens vinder modtager tre flasker rødvin . Sejren er uden for rækkevidde , og det virker som om , den stækkede " ørn " har opgivet håbet om en plads på podiet , når rytterne er kørt over målstregen på Champs Elyssées på søndag . Plaget af sygdom har Bjarne Riis trukket store veksler på en overbelastet krop , og han kæmper hårdt for at bevare sin nuværende syvendeplads i klassementet . Men inden Tour de France er slut for i år venter tre etaper , fredagens relativt flade etape fra Montbeliard til Dijon , lørdagens enkeltstart ved Disneyland udenfor Paris og på søndag turen ind til Paris ' hjerte . DAGSSPØRGSMÅL 15 - fredag den 25 . juli . Hvilken stilling i det samlede klassement får Bjarne Riis i dette års udgave af Tour de France ? Svaret på dagens spørgsmål skal indsendes senest fredag kl . 13 . 00 . I tilfælde af flere rigtige svar trækkes der lod blandt de rigtige besvarelser . Send svarene med tydelig angivelse af navn , ansættelsessted , adresse , telefon - og faxnummer til Reuters Finans på fax : 33 93 84 57 ( kun svar via fax accepteres ) . Dagens præmie er tre flasker rødvin . God fornøjelse ! De danske rytters placering i den samlede stilling efter 18 . etape : 7 . Bjarne Riis , Telekom ( + 18 , 07 min . ) 49 . Peter Meinert - Nielsen , US Postal ( + 2 t . 4 , 11 min . ) 76 . Rolf Sørensen , Rabobank ( + 2 t . 53 , 53 min . ) 85 . Jesper Skibby , TVM ( + 3 t . 3 , 30 min . ) Bo Hamburger , TVM , udgik efter 14 . etape . TV2 begynder transmissionen fra dagens etape kl . 14 . 15 . De daglige etaper i Tour de France kan blandt andet følges direkte på internetsiderne : Tour - redaktionen - fax ( + 45 ) 33 93 84 57 . ( c ) Reuters Limited 1997 . 
