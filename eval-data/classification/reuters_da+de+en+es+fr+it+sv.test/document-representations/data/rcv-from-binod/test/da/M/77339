Valuta - USD stærkere mod DEM efter valg . KØBENHAVN , 6 november ( Reuter ) - Den amerikanske valuta ligger stærkere mod D - marken , men er derimod næsten uændret mod den japanske valuta . Sådan lyder situationen omkring dollaren efter tirsdagens valg , som tilsyneladende ikke har medført særlige ændringer i det politiske billede . Bill Clinton forbliver præsident , og meget tyder på , at republikanerne bevarer flertallet i kongressen . Den stigende tendens i den amerikanske valuta efter valget er onsdag hæmmet af , at nogle investorer tager profitten hjem , siger valutahandlere . Tilkendegivelserne er dog generelt positive mht . resultatet af valget . - En sejr til Clinton var allerede inddiskonteret i priserne , men der var lidt nervøsitet for , at demokraterne også ville få flertal i kongressen , mener handlerne . Det foreløbige valgresultat , der giver republikanerene flertal i kongressen , er et godt resultat for de amerikanske obligationer , og dermed også for dollaren , vurderer valutastrateg Nick Parsons fra Banque Paribas i Paris . DEM / DKK USD / DKK FRF / DKK USD / JPY USD / DEM Onsdag 11 . 50 3 , 8415 5 , 8475 1 , 1365 113 , 95 1 , 5225 Tirsdag 14 . 50 3 , 8425 5 , 8180 1 , 1365 114 , 00 1 , 5140 ( / klp ) . ( c ) Reuters Limited 1996 . 
