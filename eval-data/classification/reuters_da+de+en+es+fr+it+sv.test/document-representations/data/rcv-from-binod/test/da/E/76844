STADIG RISIKO FOR DÅRLIGERE KONKURRENCEEVNE - DI . KØBENHAVN , 14 oktober ( Reuter ) - Der er fortsat risiko for , at den danske konkurrenceevne vil blive yderligere forværret , men det vil ske som følge af den højere dansk inflation og ikke som tidligere , hvor konkurrenceevnen blev svækket bl . a . som følge af en styrket dansk krone , fremgår det af Dansk Industris ugemagasin , Industrien . - Der er risiko for , at konkurrenceevnen fortsat vil blive forværret , men nu på grund af en højere dansk inflation end i udlandet , skriver Industrien mandag . Ifølge DI vil 1996 formodentlig blive femte år i træk med faldende konkurrenceevne . Den faldende konkurrenceevne hænger også sammen med en en meget svag produktivitetsudvikling , hvor der i nogle brancher har været tale om et direkte fald . - For fremstillingssektoren er der tale om et ganske betydeligt fald i produktiviteten . I første halvår af 1996 var den hele 1 , 8 pct . lavere end i den tilsvarende periode 1995 . Virksomhederne har således i det sidste halvandet år ikke reduceret beskæftigelsen lige så hurtigt som faldet i afsætningen . Det afspejler , at virksomhedernes forventninger til afsætningen ikke er blevet indfriet , vurderer Dansk Industri . Organisationen pointerer dog , at der synes at være en bedring på vej i fremstillingssektorens produktivitet , mens at der er langt tilbage , inden sektoren når niveauet fra indgangen til 1995 . ( / eep ) . ( c ) Reuters Limited 1996 . 
