REGERINGEN LUSKER MED AFTALE MED VENSTREFLØJEN - V . KØBENHAVN , 21 november ( Reuter ) - Venstre frygter , at regeringen er ved at gentage manøvren fra finanslovforhandlinger i efteråret 1994 , hvor regeringen indgik finanslovforlig med Venstre og de konservative for derefter at indgå forlig med venstrefløjen om en række grønne afgifter . - Der er grund til at frygte , at regeringen som led i forhandlingerne om næste års finanslov har indgået hemmelige aftaler med SF og Enhedslisten om øget skattetryk i 1998 , siger Venstres medlem af Folketingets skatteudvalg , Charlotte Antonsen . Hun undrer sig over , at venstrefløjen synes at have accepteret , at bruttoskatten hæves i både 1997 og 1998 . - Det kan simpelthen ikke være rigtigt , at venstrefløjen uden videre har accepteret , at danskerne skal af med 600 mio . kr . mere i bruttoskat i 1997 , og sagt ja til at arbejdsmarkedsfondene tappes med godt ni mia . kr . , hvilket fører til en bruttoskat på 1 , 5 pct . point mere fra 1998 . Der må være gemt andre indrømmelser til venstrefløjen ud over det , der allerede er offentliggjort om bl . a . nogle få hundrede mio . kr . til grønne job , siger Charlotte Antonsen . Vestre er ikke i tvivl om , at regeringen har betalt SF og Enhedslisten en højere pris i form af en accept af at indføre grønne arbejdsmiljøafgifter , der skal pålægges erhvervslivet for at få delaftalen med venstrefløjen i hus . ( / eep ) . ( c ) Reuters Limited 1996 . 
