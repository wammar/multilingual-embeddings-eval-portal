Auken vil stoppe privates brug af sprøjtemidler . KØBENHAVN , 22 april ( Reuter ) - Miljø - og energiminister Svend Auken ( S ) vil stoppe brugen af sprøjtemidler i private haver . Det skriver Svend Auken i et svar til Enhedslistens Bent Hindrup Andersen . - Jeg er enig i , at brugen af pesticider i private haver bør reduceres mest muligt og på sigt ophøre , skriver Svend Auken . Miljø - og energiministeriet opgør forbruget af sprøjtemidler i private haver - de såkaldte hus - og - have - midler - til at udgøre omkring fem pct . af det samlede danske forbrug af landsbrugspesticider . Fraregnet jernsulfat , der bruges til at fjerne mos i græsplæner , udgør midlerne dog kun 0 , 5 pct . af det samlede forbrug . - Den private brug udgør dermed kun en lille del af det samlede pesticidforbrug , og et forbud vil derfor først og fremmest være et signal til befolkningen om , at brugen af miljøfremmede stoffer er helt overflødig på arealer , hvor der ikke er noget erhvervsøkonomisk incitament til at sprøjte , siger Svend Auken . Miljøstyrelsen undersøger i øjeblikket , om tiltag over for privat brug af sprøjtemidler er i strid med EU - retten . Som udgangspunkt er EU - reglerne om plantebeskyttelsesmidler totalharmoniserede , og Miljøstyrelsen undersøger , om det på trods heraf er muligt at lave en dansk ordning , hedder det . - Stig Ørskov Pedersen ( + 45 ) 33 96 96 59 . ( c ) Reuters Limited 1997 . 
