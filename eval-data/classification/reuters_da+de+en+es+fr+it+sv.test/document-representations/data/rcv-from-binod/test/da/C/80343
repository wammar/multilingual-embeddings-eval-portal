CARL EJLER RASMUSSEN UDTRÆDER AF TK - BESTYRELSE . KØBENHAVN , 18 februar ( Reuter ) - Direktør Carl Ejler Rasmussen udtræder af bestyrelsen i Thorkild Kristensen , meddeler selskabet tirsdag til Fondsbørsen . - Direktør Carl Ejler Rasmussen har meddelt bestyrelsen , at det af ham kontrollerede selskab , Ejler Rasmussen & Co A / S , agter i fremtiden kraftigt at udvide sit engagement indenfor investering i , og udvikling af , fast ejendom . Der er enighed om , at det under disse omstændigheder ikke er hensigtsmæssigt , at Carl Ejler Rasmussen fortsætter i Thorkild Kristensens bestyrelse , skriver selskabet i meddelelsen . Der er ikke taget stilling til , om Carl Ejler Rasmussens plads i bestyrelsen vil blive genbesat , hedder det . - Morten Bonde Pedersen ( + 45 ) 33 96 96 51 . ( c ) Reuters Limited 1997 . 
