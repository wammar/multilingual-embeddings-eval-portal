Jakob Sørensen indtræder i Rockwools ledelse . KØBENHAVN , 9 juni ( Reuter ) - Direktør , advokat Jakob Sørensen indtræder per 10 . juni i Rockwools koncernledelse med ansvaret for Corporate Development . Det oplyser Rockwool i en meddelelse til Fondsbørsen mandag . Jakob Sørensen , 45 år , kommer fra Novo Nordisk , hvor han senest har været direktør for den juridiske funktion . Han overtager stillingen hos Rockwool fra Jens Nørgaard , der overgår til at virke som konsulent for virksomheden . - Eva Elgaard Pedersen ( + 45 ) 33 96 96 57 . ( c ) Reuters Limited 1997 . 
