TOPDK - KUNDER KAN NU ANMELDE SKADER VIA INTERNET . KØBENHAVN , 9 december ( Reuter ) - Privat - og erhvervskunder i Topdanmark kan nu anmelde skader til forsikringsselskabet via det globale Internet , oplyser Topdanmark . - Nu kan kunderne trykke sig frem til den rette formular , udfylde den og direkte afsende den til vores skadebehandlere i løbet af få sekunder , siger underdirektør Erik Adrian , der har ansvaret for etableringen af Topdanmarks Internet - sider . I første omgang bliver der ikke tale om direkte salg via Internettet , fremgår det . - Tiden er endnu ikke moden til salg af forsikringer over nettet . Den erfaring har andre høstet før os . Der er samtidig fortsat problemer omkring betaling og sikkerhed på nettet , som skal løses først . Viser det sig , at kunderne faktisk ønsker at forsikre sig på den måde , er vi parat til at gå hurtigt videre , siger Erik Adrian . På Internettet findes Topdanmark på adressen : ( c ) Reuters Limited 1996 . 
