NUNA BANK VEDTAGER FUSION MED GRØNLANDSBANKEN . KØBENHAVN , 12 februar ( Reuter ) - Bestyrelsen i den grønlandske Nuna Bank har godkendt planerne om en fusion med Grønlandsbanken , fremgår det af en meddelelse til Fondsbørsen . Forslaget skal nu godkende på Nuna Banks ordinære generalforsamling den 10 . april . - Bestyrelsen i de to banker foreslår , at fusionen gennemføres med Grønlandsbanken som det fortsættende selskab , og ved at Nuna Banks aktionærer for hver 1 . 000 kr . aktier modtager 500 kr . aktier i Grønlandsbanken , hedder det i meddelelsen . Bestyrelsen i de to banker er enige om , at direktionen i den fusionerede bank skal bestå af direktionen i de to banker med bankdirektør Svend - Erik Danielsen som ordførende samt bankdirektør Poul Erik Olsen og bankdirektør Frank Kristensen , fremgår det . - Ole Mikkelsen ( + 45 ) 33 96 96 54 . ( c ) Reuters Limited 1997 . 
