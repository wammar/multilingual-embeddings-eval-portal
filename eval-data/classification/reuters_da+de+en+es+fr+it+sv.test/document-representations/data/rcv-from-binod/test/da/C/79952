RIEBER OVERVEJER " MEGET " AT FORHØJE BUD - DIR . KØBENHAVN , 7 februar ( Reuter ) - Norske Rieber & Søn overvejer meget at forhøje sit købstilbud på Phønix Contractors . Det siger adm . direktør i den norske koncern , Olav Daviknes , til Reuters Finans fredag . Spurgt om , hvorvidt Rieber overvejer at komme med et højere bud , svarer den norske direktør : - Ja , det gør vi - meget . Olav Daviknes bekræfter over for Reuters Finans , at Rieber har anmodet Fondsbørsen om at få forlænget fristen for det hidtidige købstilbud på Phønix . - Der pågår samtaler med Fondsbørsen om , hvilke muligheder , der ligger for at ændre fristen til d . 27 . februar , forklarer han . I Riebers oprindelige tilbud , der blev fremsat d . 15 januar , foreslog den norske koncern en frist på fire uger til d . 12 . februar . Siden har både Marius Pedersen og Superfos budt på Vejen - virksomheden . Deres tilbud udløber d . 27 . februar . D . 21 . januar er der aktionærmøde i Phønix . Her venter bestyrelsesformand , Henry Petersen , at bestyrelsen vil anbefale en køber til aktionærerne . - Morten Bonde Pedersen ( + 45 ) 33 96 96 51 . ( c ) Reuters Limited 1997 . 
