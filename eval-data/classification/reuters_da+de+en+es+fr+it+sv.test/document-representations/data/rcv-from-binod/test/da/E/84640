OECD ønsker strammere dansk finanspolitik - PW . KØBENHAVN , 11 juni ( Reuter ) - OECD ønsker en strammere dansk finanspolitik . Det konkluderer den amerikanske investeringsbank PaineWebber efter tirsdagens nye OECD - rapport om Danmark . PaineWebber fremhæver specielt OECD - rapportens bekymring for den danske pengepolitik . - OECD er bekymret for faren ved fortsat at styre den danske pengepolitik efter valutakursen . Denne politik , advarer OECD , kan føre til en uhensigtmæssig indretning af den danske pengepolitik . Delvist derfor må finanspolitikken " spille en mere fremtrædende rolle i påvirkningen af efterspørgslen " , skriver PaineWebber . - Det er OECD - sprog for , at finanspolitikken sandsynligvis skal strammes mere , tilføjer PaineWebber . Økonomisk Ugebrev skrev mandag , at den danske pengepolitik er den mest lempelige i knap 10 år . - Stig Ørskov Pedersen ( + 45 ) 33 96 96 59 . ( c ) Reuters Limited 1997 . 
