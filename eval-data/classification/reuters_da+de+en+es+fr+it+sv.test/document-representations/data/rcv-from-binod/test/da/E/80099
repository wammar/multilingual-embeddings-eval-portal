INDUSTRIEKSPORT HALTER FORTSAT - CODAN BANK . KØBENHAVN , 12 februar ( Reuter ) - Der er endnu ingen tegn på den ventede stigning i industrieksporten , som i sidste ende skal sikre overskuddet på betalingsbalancen . Men i Codan Bank er cheføkonom Niels Jørgen Larsen fortrøstningsfuld , da en bedre efterspørgsel på flere eksportmarkeder og en gunstig valutakursudvikling peger i retning af en ny optur for dansk eksport i 1997 . - Industrieksporten halter fortsat bagefter , men vi er relativ optimistiske for 1997 på baggrund af en svagere dansk krone og en lidt bedre efterspørgsel på flere eksportmarkeder , siger Niels Jørgen Larsen . ( c ) Reuters Limited 1997 . 
