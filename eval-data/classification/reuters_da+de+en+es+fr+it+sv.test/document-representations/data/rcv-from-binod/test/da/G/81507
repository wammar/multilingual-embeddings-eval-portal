Clinton - besøg udsat til juli - Statsministeriet . KØBENHAVN , 17 marts ( Reuter ) - Den amerikanske præsident Clinton ' s besøg i Danmark er udsat til juli på grund af præsidentens uheld med sit knæ . Det meddeler Statsministeriet . - Det er aftalt , at præsident Clinton i stedet besøger Danmark i forbindelse med NATO - topmødet , som finder sted den 8 . og 9 . juli i Madrid , skriver Statsministeriet . Besøget var oprindelig programsat til torsdag og fredag i denne uge i forbindelse med det russisk - amerikanske topmøde i Helsinki . - Søren Linding Jakobsen ( + 45 ) 33 96 96 53 . ( c ) Reuters Limited 1997 . 
