OBLIGATIONER KAN FASTHOLDE HØJERE KURSNIVEAU . KØBENHAVN , 3 december ( Reuter ) - De højere kursniveauer på det danske obligationsmarked forventes tirsdag morgen at holde i det mindste frem til det amerikanske marked åbner senere tirsdag . Trods det hurtige kursløft og tynde markeder var antallet af investorer , der hjemtog gevinsten begrænset , siger en obligationshandler . - Vi kan vente en stabilisering på de højere niveauer . Men vi skal lige igennem den nuværende overkøbte situation , siger obligationshandleren . Statens 8 pct . 2006 handles kort før åbningstid omkring kurs 109 , 90 mod 109 , 80 mandag kl . 16 . 00 . ( c ) Reuters Limited 1996 . 
