BNP - tal viser mere afbalanceret opsving - Unibank . KØBENHAVN , 2 april ( Reuter ) - Det danske opsving viser ingen træthedstegn og er tilsyneladende bredere og bedre afbalanceret end tidligere . Det vurderer Unibank Markets på baggrund af nationalregnskabet for 1996 . - Tallene peger i retning af en mere velafbalanceret vækst , hvor eksporten trækker noget mere . Opsvinget ser ud til at fortsætte med uformindsket styrke , siger økonom Jesper Nielsen fra Unibank Markets . Væksten i den danske økonomi udgjorde 2 , 4 pct . i hele 1996 . Årets sidste kvartal bød på en årsstigning på 3 , 3 pct . , hvor udenrigshandelen tillige bidrog positivt . En boomende aktivitet på det danske hjemmemarked og en eksportindustri med svære startproblemer har i store dele af 1996 vredet økonomien skæv . Det truer overskuddet på betalingsbalancen , hvilket bl . a . har fået Nationalbanken til at hæve pegefingeren og pege på behovet for en stram finanspolitik i 1998 . Selv om Jesper Nielsen anser udviklingen i udenrigshandelen som opmuntrende , er der grund til at komme lidt malt i bægeret . Det skyldes , at eksportvæksten primært er trukket af energisektoren , mens industrien fortsat ligger lettere underdrejet . - Tallene for vareeksporten snyder lidt , da det ikke er industri - og landbrugseksporten , men derimod energieksporten , der er steget markant , siger Jesper Nielsen . Han nærer dog forhåbning om , at de største danske eksportmarkeder , herunder især Tyskland vil vise anderledes gunstige vækstrater i 1997 , så industrien får bedre vilkår . Justeringen efter lageropbygningen under vækstpausen i 1995 er stort set overstået , vurderer Jesper Nielsen . Det betyder , at lagerinvesteringerne i år vil bidrage positivt til væksten i modsætning til i 1996 , hvor denne post udgjorde et dræn på næsten en pct . Unibank - økonomen anser ikke fremtidsudsigterne for industrien for særligt positive trods nedbragte lagre , et stærkt hjemmemarked og tegn på fornyet vækst på flere eksportmarkeder . - Vi skal et godt stykke ind i 1997 før beskæftigelsen i industrien igen stiger , vurderer han . Beskæftigelsen i industrien faldt bare i fjerde kvartal med godt 5 . 000 mand . Det blev dog opvejet af nye arbejdspladser i servicesektoren , mens beskæftigelsen inden for den offentlige sektor var uændret . - Søren Linding Jakobsen ( + 45 ) 33 96 96 53 . ( c ) Reuters Limited 1997 . 
