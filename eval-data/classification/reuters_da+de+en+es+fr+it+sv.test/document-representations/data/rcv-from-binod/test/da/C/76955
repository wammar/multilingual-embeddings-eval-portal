GSM - TELENET HAR VOKSEVÆRK OG LÆGGES OM - TELE DK . KØBENHAVN , 18 oktober ( Reuter ) - Tele Danmark Mobils ( TDM ) GSM - mobiltelefonnet har vokseværk , og derfor skal nettet lægges om . Det skriver TDM i et nyhedsbrev fredag . - TDM får hele tiden nye kunder på GSM - nettet . Det indebærer , at TDM ' s radioingeniører konstant må udvide nettet , hvad angår dækning og kapacitet , skriver TDM . Nettet vil blive omlagt natten til førstkommende søndag og kan forårsage visse forstyrrelser . TDM råder over et begrænset antal radiofrekvenser eller radiokanaler til deling mellem stadig flere kunder . Derfor er TDM nødt til at genbruge frekvenserne , og det gør selskabet ved at udvide antallet af antenner . - Ved at inddele Danmark i mange små områder - kaldet celler - gør man det muligt at tale på samme frekvenser mange steder på en gang , skriver TDM . Til foråret er det TDM ' s forventning at tilføje et DCS 1800 mobiltelefonnet til de eksisterende NMT - og GSM - net , hvor især sidstnævnte plages af kapacitetsproblemer . DCS 1800 - nettet bruger et højere frekvensområde og kan derfor klare flere samtaler på samme tid . Det er derimod ikke så langtrækkende som GSM - nettet , hvormed det især er egnet til brug i de større byer med megen trafik . ( / slj ) . ( c ) Reuters Limited 1996 . 
