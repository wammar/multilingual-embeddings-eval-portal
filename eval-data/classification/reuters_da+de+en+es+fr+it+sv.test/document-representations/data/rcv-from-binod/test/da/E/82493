Industriomsætning ikke særligt opmuntrende - DI . KØBENHAVN , 10 april ( Reuter ) - Økonomerne i Dansk Industri ( DI ) ser ikke alt for lyst på tallene fra Danmarks Statistik om industriomsætningen og ordreindgangen i industrien . - Den foreløbige vurdering af tallene er , at de stort set viser stagnation , og der har generelt ikke været nogen vækst i industriens omsætning . Det er således ikke særligt opmuntrende tal , siger økonom Per Nielsen fra DI til Reuters Finans . Industriens omsætning af egne varer og tjenester og ordreindgang i løbende priser i perioden december 1996 til februar 1997 steg begge fire pct . i forhold til samme periode året før , oplyste Danmarks Statistik torsdag . ( c ) Reuters Limited 1997 . 
