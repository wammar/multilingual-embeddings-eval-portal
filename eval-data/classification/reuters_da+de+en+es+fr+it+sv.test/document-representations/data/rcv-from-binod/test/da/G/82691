Udenlandske økonomer forudser et tidligt valg . KØBENHAVN , 16 april ( Reuter ) - Muligheden for et tidligt folketingsvalg i Danmark er rykket nærmere efter den seneste tids begivenheder , vurderer flere udenlandske økonomer nu . - Sandsynligheden for et tidligt valg er blevet øget , og et valg allerede i dette forår kan ikke udelukkes , mener økonomer fra den amerikanske investeringsbank PaineWebber . Et valg skal afvikles senest i september næste år , men som økonomerne fra PaineWebber mener andre udenlandske økonomer , at regeringen sandsynligvis udskriver det før . Men et tidligt valg behøver ikke nødvendigvis at få dårlig indflydelse på markedet , mener Stephanie Pfeifer fra den London - baserede Deutsche Morgan Grenfell . - Indvirkningen på markedet fra et tidligt valg vil , hvis noget overhovedet , være positiv , fordi Venstre er mere pro - EU end Socialdemokratiet , skriver Stephanie Pfeifer med henvisning til , at de to partier står nogenlunde lige i de seneste meningsmålinger . Hun bemærker samtidigt , at Venstre formentligt vil foretrække et strammere budget end socialdemokraterne . Økonomerne fra Lehman Brothers mener , at regeringen har flere gode grunde til at udskrive et tidligt valg . - For det første offentliggør regeringen sit forslag til næste års finanslov til efteråret , og her forventer vi en stramning af budgettet , og det vil givet blive modtaget negativt af vælgerne . For det andet er oppositionen i en svag position efter den seneste tids skandaler i Det Konservative Folkeparti , mener økonomerne hos Lehman Brothers . PaineWebber peger på , at et tidligt valg vil give regeringen mulighed for at gå i valgkamp uden at have gennemført arbejdsmarkedsreformer , som helt givet vil være upopulære hos danskerne . - Ole Mikkelsen ( + 45 ) 33 96 96 54 . ( c ) Reuters Limited 1997 . 
