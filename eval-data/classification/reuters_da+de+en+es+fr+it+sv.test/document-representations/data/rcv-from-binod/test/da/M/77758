Valuta - USD styrket mod generelt svagere DEM . KØBENHAVN , 21 november ( Reuter ) - Den amerikanske valuta er steget ca . en kvart pfennig i forhold til den tyske D - mark . Det er sket i løbet af eftermiddagshandlen torsdag , og det har fået kursen på dollaren op omkring 1 , 50 D - mark . Forklaringen skal primært findes i den tyske valutas svækkelse i forhold til Europa og japanske yen , vurderer aktører på valutamarkedet . - Detailsalget i Tyskland faldt i september med 4 , 0 pct . fra september 1995 , og også industriordrerne skuffede , siger dealere . Udsigterne for dollaren resten af dagen er gode , mener Marc Chandler , senior valutaanalytiker hos Deutsche Morgan Grenfell . - Jeg tror det bliver en god dag for dollaren , og de fundamentale økonomiske begivenheder i de sidste 12 timer vil hjælpe i den sammenhæng , lyder det fra Marc Chandler . Den spanske valuta brød tidligere torsdag gennem kurs 84 , 00 per D - mark for første gang siden maj . Dette niveau bliver af valutahandlere betegnet som et nøglemodstandspunkt . Efter brudet med denne kurs intervenerede Bank of Spain i markedet ved at sælge pesetas og købe D - mark i niveauet 83 , 85 , fortæller valutahandlere fra Madrid , men det har centralbanken ikke bekræftet . - Pesetas har netop ikke kunne bryde med 84 , 00 siden maj , på grund af frygt for intervention fra Bank of Spain , lyder forklaringen . Kursen er ved 15 . 00 - tiden 84 , 05 . Både den tyske og den franske centralbank valgte i dag at fastholde deres nøglerenter . DEM / DKK USD / DKK FRF / DKK USD / JPY USD / DEM Torsdag 15 . 04 3 , 8405 5 , 7635 1 , 1345 111 , 60 1 , 5005 Torsdag 11 . 14 3 , 8415 5 , 7540 1 , 1345 111 , 55 1 , 4975 ( / klp ) . ( c ) Reuters Limited 1996 . 
