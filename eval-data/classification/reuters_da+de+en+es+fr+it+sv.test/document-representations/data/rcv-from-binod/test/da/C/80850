Nye muligheder for olie - og gassøgning - styrelse . KØBENHAVN , 28 februar ( Reuter ) - Fra den 20 . maj vil det løbende blive muligt at søge om koncessioner til olie - og gasefterforskning i meget store dele af Danmark . Det skriver Energistyrelsen i en pressemeddelelse fredag . - Det særlige ved den nye " åben dør " procedure er derfor , at selskaber løbende kan søge om koncession . Proceduren skal bl . a . motivere mindre selskaber med nye ideer til at søge om koncession , da de ikke risikerer at skulle konkurrere med andre selskaber i en runde , skriver Energistyrelsen . Den nye ordning omfatter hele landområdet , de indre danske farvande og Nordsøen undtagen Centralgravsområdet . Koncessionen har hidtil været tildelt som led i runder . I de første tre runder fra 1984 - 90 kunne der søges i det meste af det danske område , mens den seneste fjerde runde i 1995 kun omfattede Centralgravsområdet i den vestlige del af Nordsøen . - En femte runde , der også kun vil omfatte Centralgravsområdet , forventes åbnet senere i år med ansøgningsfrist i januar 1998 , hedder det i meddelelsen . Energistyrelsen er en styrelse under Miljø - og Energiministeriet . Dansk Undergrunds Consortium ( DUC ) er sammen med Denerco blandt de største olieefterforskningsselskaber i Danmark . A . P . Møller er operatør for DUC på felterne i Nordsøen . - Eva Elgaard Pedersen ( + 45 ) 33 96 96 57 . ( c ) Reuters Limited 1997 . 
