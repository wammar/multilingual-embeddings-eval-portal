Midtbank fastholder prognose for KFX - korrektion . KØBENHAVN , 4 marts ( Reuter ) - Der er ikke umiddelbart noget stigningspotentiale i KFX - indekset på Københavns Fondsbørs - tværtimod , mener analytikere fra Midtbank . - I Midtbørs fastholder vi vores forventning om , at KFX - indekset kan korrigere ned mod 150 - niveauet . Samtidig må det forventes , at markedet et godt stykke ind i marts vil være afventende med baggrund i de mange industriregnskaber , som er på vej , hedder det i Finans Fokus , som banken udgiver . Den seneste tids kursstigninger på Fondsbørsen har øget kravet til de kommende indstriregnskaber , mener Midtbank . - Det er naturligvis klart , at de nuværende niveauer sætter store krav til industriselskabernes regnskabsaflæggelser , skriver analytikerne . KFX - indekset sluttede mandag i 153 , 70 efter at være steget 0 , 5 pct . i løbet af dagen . - Ole Mikkelsen ( + 45 ) 33 96 96 54 . ( c ) Reuters Limited 1997 . 
