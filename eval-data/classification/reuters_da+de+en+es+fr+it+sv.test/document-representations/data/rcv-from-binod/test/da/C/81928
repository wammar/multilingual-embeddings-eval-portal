Spar Nord nedlægger sin TelefonBanken . KØBENHAVN , 21 marts ( Reuter ) - Spar Nord har besluttet at nedlægge sin discountbank , TelefonBanken , fremgår det af en pressemeddelelse fredag . - Baggrunden for ændringen er , at rentabiliteten i discountmarkedet ikke er tilfredsstillende , og det er et ønske , at den fleksible ekspeditionsform kan tilbydes alle Spar Nords kunder , siger direktør Lasse Nyby fra Spar Nord . TelefonBanken bliver fremover et supplement til de traditionelle filialer , fremgår det . - TelefonBanken vil fremover være en fleksibel mellemting mellem den tradtionelle ekspeditonsform og selvbetjening . Kunderne bestemmer selv , om de både vil være kunder i en af Spar Nords almindelige afdelinger og i TelefonBanken eller alene vælge den ene form . Som udgangspunkt blivet det samme priser , siger Lasse Nyby . - Ole Mikkelsen ( + 45 ) 33 96 96 54 . ( c ) Reuters Limited 1997 . 
