Maersk Air køber formentlig flyselskaber - avis . KØBENHAVN , 4 august ( Reuter ) - Maersk Air vil formentlig allerede i dag informere sine medarbejdere om , at selskabet køber det norske flyselskab , Braathens SAFE og British Airways ' tyske datterselskab , Deutsche BA , skriver Erhvervsbladet mandag . Opkøbsplanerne er ifølge de " ubekræftede forlydender " resultatet af en ny strategisk plan , som betyder , at det A . P . Møller - ejede selskab optrapper konkurrencen med SAS alvorligt , skriver avisen . Ingen i Maersk Air ønsker ifølge Erhvervsbladet at kommentere forlydenderne om købet af de to flyselskaber . - Søren Linding Jakobsen ( + 45 ) 33 96 96 53 . ( c ) Reuters Limited 1997 . 
