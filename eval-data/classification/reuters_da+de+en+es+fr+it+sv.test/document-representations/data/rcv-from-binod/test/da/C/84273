Satairs kurs og tildeling meddeles fredag - Aros . KØBENHAVN , 30 maj ( Reuter ) - Satair , der noteres på Københavns Fondsbørs tirsdag , får i løbet af fredag fastsat sin aktiekurs og tildelingen af aktierne . Det oplyser Michael Bested Larsen fra Aros Securities , som er lead manager ved børsintroduktionen . - Jeg kan sige , at aktiekursen og tildelingen af aktierne i Satair offentliggøres fredag , siger Michael Bested Larsen til Reuters Finans . Satair er en af verdens førende distributører af flyreservedele og arbejder i 100 lande . Satair venter et ordinært resultat efter skat på ca . 25 mio . kr . for 1996 / 97 . Omsætningen steg i første halvår 1996 / 97 med godt 20 pct . til 242 mio . kr . , oplyste Satair tidligere på året . - Carl Johan Corneliussen ( + 45 ) 33 96 96 57 . ( c ) Reuters Limited 1997 . 
