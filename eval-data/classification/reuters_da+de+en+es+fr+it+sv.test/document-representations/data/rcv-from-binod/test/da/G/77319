NYRUP RASMUSSEN FORESLÅR UDVALG OM RUSHDIE - SAG . KØBENHAVN , 5 november ( Reuter ) - Statsminister Poul Nyrup Rasmussen vil som sin afslutning på en redegørelse om Rushdie - sagen overfor udenrigspolitisk nævn tirsdag eftermiddag foreslå , at der nedsættes et udvalg , der skal afklare hændelsesforløbet yderligere , hvis nævnet måtte ønske det . Det oplyste statsministeren på et pressemøde efter det ugentlige ministermøde tirsdag formiddag . - Regeringen vil prøve at give nævnet en god redegørelse for , hvad der er passeret . Så må nævnet selv beslutte , om det ønsker et udvalg nedsat , sagde Nyrup Rasmussen . ( c ) Reuters Limited 1996 . 
