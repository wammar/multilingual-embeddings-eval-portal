Valuta - Stabilt marked før Greenspan - tale . KØBENHAVN , 25 februar ( Reuter ) - Der er kun begrænsede bevægelser på valutamarkedet tirsdag , hvor de fleste markedsdeltagere synes at afvente onsdagens Humphrey Hawkins tale , hvor den amerikanske centralbankchef Alan Greenspan afleverer sin vurdering af den amerikanske økonomi til Senatet . Den amerikanske dollar ligger tirsdag middag stabilt i niveauet omkring 1 , 6760 - 1 , 6780 DEM for 1 USD . Nye større bevægelser ventes først efter Greenspan - talen , hvilket betyder , at tirsdagens amerikanske forbrugertillidsindeks for februar ikke ventes at påvirke markedet . Tirsdagens foreløbige forbrugerpriser fra de tyske delstater Hessen og Baden - Württemberg , der var lidt lavere end ventede , påvirkede ikke den tyske mark nævneværdigt , hvilket betyder , at de europæiske valutakryds ligger stort set uændrede . For den norske krone anes der dog en vis nervøsitet efter de seneste dages olieprisfald . Den norske krone handledes i begyndelsen af februar under 3 , 92 NOK for 1 DEM , men står tirsdag i 3 , 9740 NOK . Investeringsbanken Deutsche Morgan Grenfell venter tirsdag , at NOK om en måned står i 4 , 05 NOK for 1 DEM . DEM / DKK USD / DKK FRF / DKK USD / JPY USD / DEM Tirsdag 12 . 00 3 , 8140 6 , 3960 1 , 1300 121 , 95 1 , 6765 Mandag 12 . 10 3 , 8155 6 , 3940 1 , 1300 122 , 10 1 , 6755 . ( c ) Reuters Limited 1997 . 
