R & S - SALG AF TYSK ENTREPRENØRDEL EJ FØR I 97 - R & S . KØBENHAVN , 16 september ( Reuter ) - Rasmussen & Schiøtz Holding forventer tidligst i 1997 at have en køber på plads til de tyske entreprenøraktiviteter , der fortsat er til salg , efter at svenske NCC har købt entreprenøraktviteterne i Danmark . Det fremgår af udtalelse fra Rasmussen & Schiøtz Holdings direktør Lise Friis . - Det er vigtigere for os at finde den rigtige køber end at sætte en tidsfrist på , siger hun til Reuters Finans . Hun forklarer , at der ikke er indledt forhandlinger med en mulig køber endnu , og at hun ikke tror , at en køber kan være på plads inden årets udgang . Rasmussen & Schiøtz meddelte tidligere mandag - samtidig med at salget til NCC blev forklaret yderligere - at holding - selskabet stadig er interesseret i at sælge entreprenørdelen i Tyskland . - Da det imidlertid ikke er hensigten for Rasmussen & Schiøtz Holding på sigt at drive entreprenørvirksomhed i Tyskland , vil der blive indledt bestræbelser på at sikre , at disse aktiviteter - som de danske - kan indgå i en anden virksomhed , skrev Rasmussen & Schiøtz . - Vi skal have fundet den rigtige køber . Og det er vigtigt for os , at selskabet havner et sted , hvor det bliver udviklet , og hvor vores medarbejdere kan trives , siger Lise Friis . ( / uha ) . ( c ) Reuters Limited 1996 . 
