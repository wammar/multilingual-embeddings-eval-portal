CD vinder frem på medlidenhedsfølelse - forsker . KØBENHAVN , 26 maj ( Reuter ) - CD har endnu en gang formået at appellere til vælgernes medlidenhed , vurderer valgforsker Johannes Andersen efter weekendens meningsmålinger i Berlingske Tidende og Jyllands - Posten . Begge målinger viser , at CD står til at nå over spærregrænsen på to pct . med en tilslutning på hhv . 3 , 9 og 3 , 5 pct . - CD har tilsyneladende formået at appellere til vælgernes medlidenhedsfølelser , siger Johannes Andersen , og henviser til , at det lille midterparti har flirtet med den fatale spærregrænse i flere tidligere meningsmålinger . Han vurderer , at CD med sin kamp mod lejeværdibeskatningen er rykket mod højre . Samtidig er Socialdemokratiet rykket til venstre med sit afgiftsforlig med venstrefløjen . - Det har nok vakt en opgivenhed blandt Socialdemokratiets vælgere , at regeringen har indført højere afgifter blandt vælgerne , siger Johannes Andersen . - Morten Bonde Pedersen ( + 45 ) 33 96 96 51 . ( c ) Reuters Limited 1997 . 
