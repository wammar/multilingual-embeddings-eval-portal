Mindsteløn og skatter ned i K - velfærdsudspil . KØBENHAVN , 20 maj ( Reuter ) - En lavere mindsteløn og lavere skatter er en af søjlerne i en velfærdsreform , som den konservative folketingsgruppe i øjeblikket arbejder på at få færdiggjort . Det skriver Det Konservative Folkepartis eget blad , Politisk Horisont . - Udspillet kommer både til at indeholde en samlet politik for erhverv , uddannelse og forskning samt en sammenhængende arbejdsmarkeds - social og skattepolitik , hedder det i bladet . Ifølge de konservatives næstformand , Pernille Sams , vil reform - udspillet på mange måder være centreret om erhvervslivet . For eksempel ser Pernille Sams gerne selskabsskatten nedbragt fra de nuværende 34 pct . Desuden vil de konservative ændre skattesystemet , så det ikke kan betale sig at vælge passiv forsørgelse frem for arbejde . - Det er en mulighed , at vi sænker mindstelønnen og kompenserer via skatten , så man i sidste ende ikke får mindre tilbage til sig selv , siger Pernille Sams . De konservative og Venstre har kritiseret regeringens udspil , Danmark 2005 , for bl . a . ikke at indeholde en tilstrækjkelig præcis plan for , hvordan de offentlige udgifter skæres ned . - Morten Bonde Pedersen ( + 45 ) 33 96 96 51 . ( c ) Reuters Limited 1997 . 
