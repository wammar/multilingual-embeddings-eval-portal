Daniscos aktiefald overreaktion - analytikere . KØBENHAVN , 26 juni ( Reuter ) - Tre danske aktieanalytikere vurderer overfor Reuters Finans , at det store fald for Daniscos aktier er en overreaktion i markedet . Alligevel har to af analytikernes banker nedjusteret Danisco - aktien en anelse . - Aktiefaldet er en overreaktion . Alle i markedet har kendt til de faktorer , som Danisco nævner som problemer . Der er ikke noget nyt ved hverken papirprisernes trængsler eller Daniscos konvertering af obligationer til aktier , siger den ene af analytikerne . Daniscos aktie er siden umiddelbart inden fremlæggelsen af regnskabet for 1996 / 97 onsdag faldet fra kurs 433 til kurs 400 svarende til et fald på 7 , 6 pct . En anden analytiker mener , at resultatet er lidt skuffende , men mener , at de valne forventninger mere skal ses som en forsigtighed end som noget negativt . - Hvad angår forventningerne til papirpriserne , så er vi nok lidt mere positive end Danisco , siger analytikeren , der mener , at Daniscos aktier burde ligge på kurs 450 . Den tredie analytiker har til gengæld revideret sin vurdering af Sugar og Packaging sektorerne nedad med en forventning om lavere indtjening til følge . - Det er specielt på grund af problemerne med bølgepap og papir , at vi forventer en mindre indtjening , siger analytikeren . Den amerikanske investeringsbank Goldman Sachs nedjusterede tidligere torsdag Danisco til Market Performer fra Market Outperformer . Danisco forventer selv i sit årsregnskab for 1996 / 97 , at koncernoverskuddet i 1997 / 98 vil vokse , men mindre end i det forløbne år . Danisco fik i 1996 / 97 et ordinært resultat på 1 . 789 mio . kr . mod 1 . 604 mio . kr . året før . - Carl Johan Corneliussen ( + 45 ) 33 96 96 57 . ( c ) Reuters Limited 1997 . 
