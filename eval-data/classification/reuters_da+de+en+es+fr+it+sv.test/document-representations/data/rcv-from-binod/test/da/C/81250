Fabriksnyt Boeing - fly nr 50 på vej til Maersk Air . KØBENHAVN , 10 marts ( Reuter ) - Maersk Air fortsætter fornyelsen af sin flyflåde og har netop sat et fabriksnyt Boeing - fly i drift og vil om to uger få leveret endnu et , der bliver A . P . Møller selskabets fly nr . 50 fra verdens førende flyfabrik . Det fremgår af en pressemeddelelse mandag . - Vi fortsætter den kontinuerlige flådefornyelse med særlig fokus på nedbringelse af støj , brændstof - forbrug og vedligeholdelses - omkostninger , skriver Maersk Air . De nye fly er af typen Boeing 737 - 500 SP , mens selskabets ældre Boeing 737 - 500 - fly sælges fra til udlandet . Til oktober starter levering af Boeings nyudviklede fly af typen Boeing 737 - 700 , og Maersk Air bliver hermed det første flyselskab i Europa , der tager denne nye type i brug . Maersk Air råder over ca . 55 fly og har 3 . 000 ansatte . - Søren Linding Jakobsen ( + 45 ) 33 96 96 53 . ( c ) Reuters Limited 1997 . 
