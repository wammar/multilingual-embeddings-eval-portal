Tele DK hæver NMT - mobilpris til det dobbelte . KØBENHAVN , 5 maj ( Reuter ) - Tele Danmark Mobil mere end fordobler taksterne på opkald fra selskabets NMT 450 net til GSM - nettet . Ændringerne træder i kraft den 1 . juli i år og påvirker i følge Tele Danmark Mobil 20 . 000 - 25 . 000 abonnenter . I annoncer i dagpressen oplyser selskabet , at prisen på NMT 450 MobilPrivat og NMT 450 MobilErhverv forhøjes til 2 , 35 kr . / min . i normaltid og 1 , 175 kr . / min . i øvrig tid mod tidligere 1 , 00 kr . / min . - Priserne hæves , fordi vi ikke får dækket alle omkostninger ved driften , oplyser Tele Danmark Mobil til Reuters Finans . Normaltid er gældende mandag til lørdag i tidsrummet fra kl . 8 . 00 til 19 . 30 . Grundtaksterne for de øvrige NMT - net og GSM - nettet er 2 , 35 kr . / min . NMT 450 nettet er Danmarks første mobiltelefonsystem , og blev oprettet tilbage i begyndelsen af 1980 ' erne . Tele Danmark Mobil havde ved udgangen af 1996 knap 300 . 000 NMT - abonnenter og godt 500 . 000 brugere på GSM - nettet . - Carl Johan Corneliussen ( + 45 ) 33 96 96 57 . ( c ) Reuters Limited 1997 . 
