REALKREDIT TAGER MARKEDSANDELE FRA BANKER - RÅD . KØBENHAVN , 27 december ( Reuter ) - Realkreditinstitutterne tager fortsat markedsandele fra pengeinstitutterne , skriver Realkreditrådet fredag i en pressemeddelelse . Ifølge formanden for Realkreditrådet , direktør Kjeld Jørgensen , skyldes den udvikling bl . a . , at realkreditinstitutterne på få år har udviklet sig fra at være forholdsvise anonyme foretagender til at blive velkendte erhvervsvirksomheder . Han forudser pæne helårsregnskaber i realkreditinstitutterne . - Realkreditrådets formand venter , at den høje aktivitet i realkreditsektoren bl . a . vil resultere i en pæn indtjening i 1996 - trods den skarpe konkurrence og de lavere priser . De samlede tab og hensættelser på udlån bliver formentlig endnu lavere end i 1995 , og den gennemsnitlige solvensprocent vil sandsynligvis stige en smule i forhold til de 11 , 9 pct . , som var resultatet i 1995 , hedder det i pressemeddelelsen . ( / olm ) . ( c ) Reuters Limited 1996 . 
