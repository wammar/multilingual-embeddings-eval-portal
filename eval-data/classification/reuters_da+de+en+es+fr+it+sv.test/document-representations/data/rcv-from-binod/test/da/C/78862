STATEN VIL GENFORSIKRE TOPDK GARANTI / DANSK KAUTION . KØBENHAVN , 9 januar ( Reuter ) - Topdanmark Garanti , der den 1 . januar 1997 blev overtaget af BG Bank og Dansk Kaution kan nu genforsikre sig hos staten på de mere risiko - fyldte markeder ved kreditter på op til et år . Det oplyser Erhvervsfremmestyrelsen i en pressemeddelelse torsdag . - Med de nye genforsikringsaftaler er der opnået en afbalanceret spredning af risikoen mellem ekportører , pengeinstitutter , forsikringsselskaber og staten , skriver Erhvervsfremmestyrelsen . Ud over Topdanmark Garanti , Dansk Kaution er også det hollandsk - ejede EKR Kreditforsikring omfattet af den nye genforsikringsordning . De tre selskaber dækker politiske og økonomiske risici for danske virksomheder på eksportmarkederne . Den statslige genforsikringsordning dækker en stor løbende dansk samhandel . Ordningen begyndte i 1996 og dækker i dag eksporttilgodehavende på op mod 1 , 5 mia . kr . Rusland er det land , hvor behovet for eksportforsikringer er størst og stigende , skriver Erhvervsfremmestyrelsen . ( / mbp ) . ( c ) Reuters Limited 1997 . 
