Børsaspirant Nowaco fik fremgang i 1996 . KØBENHAVN , 28 april ( Reuter ) - Den nordjyske koncern Nowaco , som stiler mod en børsnotering i efteråret 1997 , kom ud af regnskabsåret 1996 med en fremgang i resultatet før skat på knap 81 pct . til 23 , 5 mio . kr . i forhold til det forrige regnskabsår 1994 / 95 , som omfatter 15 måneder . Det fremgår mandag af en pressemeddelelse fra selskabet . - Vi er meget tilfredse med resultatet for 1996 . I Mellemøsten og Sydøstasien er vor traditionel handel i stadig fremgang , og vi ser i dag muligheder , som ikke har været til stede tidligere , skriver selskabets adm . direktør , Preben Nielsen i pressemeddelelsen . Nowaco fik en koncernomsætning på 661 , 9 mio . kr . mod en omsætning på 712 mio . kr . i det foregående regnskabsår . Selskabet har udpeget Aros Securities og SparNord som rådgivere i den forestående børsnotering . - Jørn Nurkka ( + 45 ) 33 96 96 55 . ( c ) Reuters Limited 1997 . 
