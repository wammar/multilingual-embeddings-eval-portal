VIRGIN OVERVEJER SERIØST FLERE FLY TIL KBH - DIR . KØBENHAVN , 9 oktober ( Reuter ) - Åbningen af lavprisruten mellem Bruxelles og København har været så stor en succes , at Virgin Express " seriøst " overvejer at øge antallet af flyafgange på selskabets første rute til Danmark . Det siger selskabets adm . direktør Jonathan Ormstein til Reuters Finans onsdag . - Vi overvejer allerede i november at indsætte endnu en flyafgang mellem Bruxelles og København , siger Jonathan Ormstein fra Bruxelles . Indtil videre har Virgin Express kun haft en daglig afgang mellem de to hovedstæder , men det aggressive lavprisselskab ser store muligheder i det skandinaviske marked . Flyselskabet overvejer derfor ligeledes at åbne ruter til de øvrige nordiske hovedstæder . Her har Virgin Express især Stockholm i kikkerten . Virgin betragtes allerede som en alvorlig trussel for SAS ' dominans på ruterne til og fra Norden . Jonathan Ormstein vurderer , at de inter - skandinaviske flypriser hører til blandt de højeste i verden , og den nordiske hovedstadstriangel Oslo - København - Stockholm er i det lys særdeles attraktiv . Virgin Express følger udviklingen nøje , men vil endnu ikke melde ud om eventuelle tiltag . Jonathan Ormstein , som Virgin Gruppens bagmand , multi - millionæren Richard Branson har hentet til Europa fra USA , går frem efter målsætningen om " vækst fra rentabilitet " og ikke parolen " vækst til rentabilitet " . Men ekspansionsplanerne for Virgin Express er ambitiøse , understreges det fra Bruxelles . ( / slj ) . ( c ) Reuters Limited 1996 . 
