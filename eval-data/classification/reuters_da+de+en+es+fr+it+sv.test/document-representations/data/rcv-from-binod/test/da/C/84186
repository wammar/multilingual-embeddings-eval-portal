SAS i aktion mod bureauers billetmisbrug - avis . KØBENHAVN , 29 maj ( Reuter ) - SAS og de to norske flyselskaber , Braathens SAFE og Widerøe er gået i aktion for at reducere tabene fra rejsebureauers sjusk med lavprisbilletter . Stikprøver viser , at salg af for billige billetter måske påfører selskaberne milliontab . Det skriver den norske avis , Aftenposten torsdag . - Vi frygter , at billetter til fritidsmarkedet på denne måde bliver købt af forretningsrejsende , siger afdelingschef Steinar Melsæter til Aftenposten . Tabene kan for eksempelvis for SAS opstå , hvis rejsebureauerne ikke respekterer fristerne for salg af eksempelvis Jackpot - billetter . De skal normalt sælges 7 - 14 dage før afrejse . Nu har de tre selskaber sendt et brev til rejsebureauerne med en klar besked . Hvis misbruget opdages , er det rejsebureauerne , der skal betale forskellen mellem den fejlagtige salgspris og fuldprisen . SAS , Braathens SAFE og Widerøe har ingen tal for størrelsen af misbruget . - Søren Linding Jakobsen ( + 45 ) 33 96 96 53 . ( c ) Reuters Limited 1997 . 
