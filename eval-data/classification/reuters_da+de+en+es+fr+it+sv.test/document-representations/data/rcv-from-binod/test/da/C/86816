Bil - og boligejere har aldrig haft det bedre - AE . KØBENHAVN , 18 august ( Reuter ) - De danske bil - og boligejeres økonomi har i mands minde ikke være bedre , end den er i dag . Det viser en ny analyse fra Arbejderbevægelsens Erhvervsråd , som offentliggøres i forbindelse med AE ' s årlige rådsmøde på onsdag . - Af den offentlige debat får man nemt det indtryk , at bil - og boligejerne er et forfulgt folkefærd , der altid må holde for , når der foretages økonomiske indgreb . Men fakta er , at bil - og boligejerne har været vinderne i den økonomiske udvikling , siger direktør Lars Andersen fra AE . AE ' s analyse fremhæver , at huspriserne ligger på det højeste niveau i perioden , at bilpriserne i dag gennemsnitligt er 15 pct . lavere end for 25 år siden , ligesom benzinpriserne i dag ligger på et lavere niveau end før den første oliekrise i 70 ' erne . På baggrund af udviklingen advarer AE påny mod en lempelse af lejeværdibeskatningen . - Fjernes lejeværdibeskatningen , vil folk , der købte hus i 70 ' erne få serveret i både pose og sæk . For det første ligger deres afkast af boliginvesteringen betydeligt over , hvad man kunne opnå ved at investere i obligationer , for det andet har en stor del af deres renteudgifter været betalt af det offentlige på grund af det høje rentefradrag frem til 1987 . Til gengæld får de unge , kommende husejere ingen glæde af fjernelsen af lejeværdien , fordi en fjernelse vil blive overvæltet i huspriserne , siger Lars Andersen . - Stig Ørskov Pedersen ( + 45 ) 33 96 96 59 . ( c ) Reuters Limited 1997 . 
