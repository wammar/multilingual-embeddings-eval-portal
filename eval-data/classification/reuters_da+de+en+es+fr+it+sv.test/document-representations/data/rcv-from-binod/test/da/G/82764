Endelig accept af behov for stramme finanser - PW . KØBENHAVN , 18 april ( Reuter ) - Den danske regering anerkender nu endeligt behovet for en strammere dansk finanspolitik , skriver den amerikanske investeringsbank PaineWebber i en kommentar fredag . Kommentaren kommer efter torsdagens tale af økonomiminister Marianne Jelved på Realkreditrådets årsmøde . Her sagde ministeren , at der er behov for en yderligere stramning af finanspolitikken i 1998 på baggrund af den kraftige danske forbrugsvækst . - Endelig har regeringen anerkendt , at den høje økonomiske vækst kræver yderligere besparelser på finansloven for 1998 , skriver banken . - Den robuste vækst bekymrer obligationsmarkedet . Specielt det yderst stramme arbejdsmarked , hedder det . PaineWebber bemærker samtidig , at torsdagens danske forbrugertillidsindikator for april med en værdi på 11 var højere end ventet . - Stig Ørskov Pedersen ( + 45 ) 33 96 96 59 . ( c ) Reuters Limited 1997 . 
