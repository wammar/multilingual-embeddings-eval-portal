Codan Bank ser plus i bilsalg i marts på 10 pct . KØBENHAVN , 14 april ( Reuter ) - Codan Bank skønner , at bilsalget i marts steg med ca . 10 pct . i forhold til marts 1996 . Det fremgår af en ugentlig kommentar fra banken . - Der er tradition for et stort bilsalg i påskemåneden . Derfor forudses salget af nye personbiler at blive på ca . 17 . 500 eller en stigning på ca . 10 pct . i forhold til marts 1996 , skriver økonomerne i Codan Bank . Danmarks Statistik fremlægger bilsalgstallene for marts på fredag den 18 . april . I februar blev der - ikke sæsonkorrigeret - nyregistreret 12 . 386 personbiler , hvilket var 18 pct . flere end i februar 1996 . Bilimportørernes forening offentliggør sine salgstal for marts onsdag den 16 . april . - Eva Elgaard Pedersen ( + 45 ) 33 96 96 58 . ( c ) Reuters Limited 1997 . 
