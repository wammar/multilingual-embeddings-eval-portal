CARNEGIE INVESTFORENING 1996 ORD RES 102 , 1 MIO KR . KØBENHAVN , 3 februar ( Reuter ) - Investeringsforeningen Carnegie WorldWide kom ud af regnskabsåret 1996 med et ordinært resultat før omkostninger på 102 , 1 mio . kr . mod et resultat på 25 , 6 mio . kr . året før , fremgår det af regnskabet , der blev offentliggjort mandag . Foreningen indre værdi pr . andel steg i 1996 fra 170 , 26 kr . til 215 , 15 kr . , svarende til 26 , 4 pct . , mens formuen steg til 768 mio . kr . fra 192 mio . kr . for et år siden . - Carnegie WorldWide er hermed blevet lige så stor som de tre største danske investeringsafdelinger med globale aktier , skriver Carnegie i regnskabet , der betegner resultatet som tilfredsstillende . Specielt fordi det såkaldte verdensindeks kun steg 19 , 8 pct . - Foreningens værditilvækst var således væsentligt større end opgangen i MSCI ' s verdensindeks i danske kroner , hedder det i regnskabet . ( c ) Reuters Limited 1997 . 
