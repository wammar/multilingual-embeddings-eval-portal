Belgacom bag forbedret Tele Danmark - drift i 1996 . KØBENHAVN , 18 marts ( Reuter ) - Stigningen i Tele Danmarks resultat før finansposter i 1996 skyldes primært et stort positivt bidrag fra Belgacom - investeringen og andre ikke nærmere specificerede poster . Det fremgår af årsregnskabsmeddelelsen tirsdag . Den primære indtjening i den danske telekoncern steg sidste år 254 mio . kr . til 4 . 547 mio . kr . trods store udgifter til markedsføring på mobilområdet , der i første halvår medførte en nedjustering af selskabets resultatforventninger . Denne post trak ned med 570 mio . kr . i forhold til 1995 , mens nedsættelse af mobiltaksterne , effekt af prisloftreguleringen og merudgifter i forbindelse med omlægning af organisationen bidrog negativt med hhv . 140 mio . kr . , 133 mio . kr . og 51 mio . kr . På plussiden dominerer Belgacom , der er indregnet i Tele Danmarks 1996 - regnskab fra den 1 . april , med 555 mio . kr . , mens bortfald af omsætningsafhængige ydelser og øvrige ændringer lægger hhv . 174 mio . kr . og 419 mio . kr . til koncernens primære indtjening . Underskuddet fra de udenlandske aktiviteter , når der ses bort fra Belgacom , udgjorde 289 mio . kr . mod 298 mio . kr . i 1995 . Overskudsgraden , der er resultatet før finansielle poster i forhold til omsætningen , faldt i 1996 til 19 , 5 pct . fra 22 , 6 pct . i 1995 . Tele Danmarks resultat før skat blev 5 . 067 mio . kr . mod 5 . 458 mio . kr . i 1995 . - Søren Linding Jakobsen ( + 45 ) 33 96 96 53 . ( c ) Reuters Limited 1997 . 
