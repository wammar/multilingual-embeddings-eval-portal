Omstrukturing trak ned i 96 - res for Codan Gummi . KØBENHAVN , 18 marts ( Reuter ) - Codan Gummi måtte i regnskabsåret 1996 opleve en nedgang i det ordinære resultat til 11 mio . kr . fra 30 mio . kr . året før . Den negative udvikling skyldes hovedsageligt udgifter til omstrukturering , for høje produktionsomkostninger samt tilbagegang i de associerede selskaber , fremgår det af årsregnskabet tirsdag . - Resultatet svarer til forventningerne efter første halvår 1996 og er samtidig præget af den store omstrukturering virksomheden er igang med . Alligevel finder vi resultatet utilfredsstillende , da det samtidig afspejler , at produktionsomkostningerne har været for høje , skriver selskabets adm . direktør , Lars Hermansen , i en pressemeddelelse , som er udsendt i forbindelse med regnskabet . Omsætningen i Codan Gummmi voksede med syv pct . til 386 , 4 mio . kr . mod 362 , 6 mio . kr . i 1995 . For at nedbringe nogle af produktionsomkostningerne planlægger koncernen , at flytte den mest løntunge del af produktion til selskabets fabrik i England . - Codan Gummi ser fortsat vækstmulighederne , men befinder sig i en skærpet konkurrencesituation . For at fastholde lønsomheden på længere sigt planlægger vi derfor at flytte de mest løntunge aktiviteter til vort eksisterende anlæg i Enland , fortsætter Lars Hermansen . På baggrund af det utilfredsstillende resultat indstiller bestyrelsen til generalforsamlingen , at der ikke udbetales udbytte i 1996 . I 1995 blev der udbetalt seks pct . i udbytte . For regnskabsåret 1997 venter koncernen et resultat før skat på niveau med 1996 . - Jørn Nurkka ( + 45 ) 33 96 96 55 . ( c ) Reuters Limited 1997 . 
