CS First Boston ser Novo - kurs i 906 ultimo 1998 . KØBENHAVN , 12 marts ( Reuter ) - Novo Nordisks aktiekurs vil ved udgangen af 1998 været steget til kurs 906 mod aktuelle 693 . Det vurderer Credit Suisse First Boston ' s Novo Nordisk - analytiker Vikram Sahu i sin seneste analyse og gentager samtidig sin købsanbefaling af den danske medicinalaktie . - Vi forventer , at Novo Nordisk kursen vil nå 758 ved udgangen af 1997 og 906 ved udgangen af 1998 , men markedet kan meget vel allerede i 1997 begynde at inddiskontere indtjeningsfremgangen i 1998 , siger Vikram Sahu til Reuters Finans . Han forventer , at en mere strømlinet koncernstruktur med færre aktiviteter og trimmede omkostninger vil føre til en markant højere indtjening for Novo Nordisk i de kommende år . Således forventer Credit Suisse , at afkastet af den investerede kapital vil stige til 15 , 7 pct . i år 2000 mod 9 , 7 pct . i 1995 . - Regnskabet fra Novo Nordisk er vigtigt , fordi her vil markedet få det første vidnesbyrd om en stærkere resultatudvikling i Novo Nordisk , siger analytikeren . Novo Nordisk fremlægger regnskab for 1996 i dag onsdag , og vil ifølge en Reuters prognose have tjent 2 . 514 mio . kr . før skat mod 2 . 156 mio . kr . i 1995 . - Søren Linding Jakobsen ( + 45 ) 33 96 96 53 . ( c ) Reuters Limited 1997 . 
