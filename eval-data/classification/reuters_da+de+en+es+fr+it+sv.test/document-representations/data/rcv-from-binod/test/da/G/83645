Budgetredegørelse et hint til kommuner - Nyrup . KØBENHAVN , 13 maj ( Reuter ) - Finansministeriets netop offentliggjorte Budgetredegørelse kan tages som regeringens hint til amterne og kommunerne forud for de kommende forhandlinger med mellem staten og ( amts - ) kommunerne om ( amts - ) kommunernes budget for næste år . Det sagde statsminister Poul Nyrup Rasmussen på et pressemøde efter regeringens ugentlige ministermøde tirsdag . Budgetredegørelsen indeholder en undersøgelse af borgernes tilfredshed med den kommunale service . Undersøgelsen viser en tendens til , at borgerne er mest tilfredse med servicen i de fattige landkommuner , som ikke har råd til at holde et højt service - niveau , mens borgerne i de rige kommuner er mindre tilfredse . Spurgt , om budgetredegørelsen kan bruges som et argument for at presse kommunerne til at holde sig indenfor et mindre budget , sagde statsministeren : - Jeg kan råde kommunerne til at læse redegørelsen ligeså grundigt som man har gjort i Finansministeriet . Forhandlingerne om ( amts - ) kommunernes budget indledes d . 23 maj og ventes afsluttet i løbet af juni . - Morten Bonde Pedersen ( + 45 ) 33 96 96 51 . ( c ) Reuters Limited 1997 . 
