SF VIL HALVERE ARBEJDSLØSHED INDEN ÅR 2000 . KØBENHAVN , 2 oktober ( Reuter ) - Socialistisk Folkeparti ( SF ) vil have den danske arbejdsløshed halveret inden år 2000 , fremgår det af partiets oplæg til forhandlingerne om næste års finanslov . - I Sverige har statsminister Göran Persson sat en halvering af arbejdsløsheden frem til år 2000 som mål . SF mener , at den danske regering bør sætte sig samme mål . Arbejdsløsheden skal ned på ca . 125 . 000 i år 2000 , hedder det i oplægget , der blev offentliggjort onsdag . Partiet mener , at det er realistisk med en halvering af arbejdsløsheden . - Men det kræver en bred satsning på uddannelse , private og offentlige job samt fordeling af arbejdet , skriver SF . I udspillet er der bl . a . forslag om at omlægge husejernes standardfradrag til tilskud til håndværkerlønninger i forbindelse med boligreparation og forbedring af alle slags boliger . Partiet vil også ansætte 30 . 000 flere i den offentlige sektor , og indføre den såkaldte skraldemandsordning , hvor alle får fri hver fjerde eller femte uge , og en udbygning af adgangen til de videregående uddannelser . ( / olm ) . ( c ) Reuters Limited 1996 . 
