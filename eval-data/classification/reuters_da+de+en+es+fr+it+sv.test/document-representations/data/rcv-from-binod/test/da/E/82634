Gennemsnitlig indkomst steg 3 , 32 pct i 95 - DS . KØBENHAVN , 15 april ( Reuter ) - Den gennemsnitlige indkomst efter fradrag af de samlede direkte skatter steg fra 1994 til 1995 med 3 , 32 pct . til 111 . 918 kr . i 1995 . Det skriver Danmarks Statistik tirsdag i publikationen Skatteorienteret indkomststatistik 1995 . Stigningen dækker over en vækst i gennemsnitsindkomsten efter skat for lønmodtagere på 3 , 04 pct . , en stigning for pensionister på 3 , 63 pct . og endelig en stigning for selvstændige erhvervsdrivende på 1 , 40 pct . sammenlignet med året før . - De selvstændiges relativt lille stigningstakt skyldes , at stigningen i de gennemsnitlige direkte skatter for personerne i denne gruppe ligger over de øvrige gruppers , idet de selvstændige , både når det gælder gennemsnittene for bruttoindkomst og skattepligtig indkomst har en større stigningstakt end de øvrige grupper , påpeger Danmarks Statistik . - Eva Elgaard Pedersen ( + 45 ) 33 96 96 58 . ( c ) Reuters Limited 1997 . 
