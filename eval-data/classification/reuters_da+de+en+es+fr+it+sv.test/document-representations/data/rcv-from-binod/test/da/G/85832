Reuters Finans - Sommerquiz - fredag 18 juli . KØBENHAVN , 18 juli ( Reuter ) - Torsdagens spørgsmål i årets Sommerquiz på Reuters Finans skilte fårene fra bukkene . Kun de virkelige eksperter formåede at være med i opløbet . Quiz - vilkårene var samtidig ikke de bedste , da eksperterne er uenige om , hvor mange danskere , der har deltaget i Tour de France gennem tiderne . Den danske cykelprofessor , Henrik Elmgreen , påstår således , at tallet er 27 , mens Tipsbladets Tour de France Guide når frem til 25 . Den øverste autoritet , selveste Tour de France - organisationen , når dog frem til 28 danske deltagere gennem tiderne . Rytteren , som ikke medtages af Henrik Elmgreen , er Christian Christensen , der ifølge Tour de France deltog i 1913 , men ikke fuldførte . Der er til gengæld ingen tvivl om , at fire danskere har båret den gule førertrøje . VINDER DAG 9 : Søren Folkmann , Nykredit Bank , Bredgade , København K . Torsdagens vinder modtager tre flasker rødvin . Fredagens bjergenkelstart ved St . Etienne kan skabe voldsom ravage i klassementet . Med fire hårde bjergetaper de følgende dage kan meget dog ændre sig . Kan unge Jan Ullrich klare mosten , kan danskerne ? DAGSSPØRGSMÅL 10 - fredag den 18 . juli . Hvilken placering har den bedst placerede dansker i det samlede klassement efter søndagens 14 . etape ? Svaret på dagens spørgsmål skal indsendes senest fredag kl . 13 . 00 . I tilfælde af flere rigtige svar trækkes der lod blandt de rigtige besvarelser . Send svarene med tydelig angivelse af navn , ansættelsessted , adresse , telefon - og faxnummer til Reuters Finans på fax : 33 93 84 57 ( kun svar via fax accepteres ) . Dagens præmie er tre flasker rødvin . God fornøjelse ! De danske rytters placering i den samlede stilling efter 11 . etape : 4 . Bjarne Riis , Telekom ( + 4 , 53 min . ) 36 . Peter Meinert - Nielsen , US Postal ( + 30 , 04 min . ) 64 . Bo Hamburger , TVM ( + 51 , 54 min . ) 88 . Rolf Sørensen , Rabobank ( + 1 t . 8 , 29 min . ) 143 . Jesper Skibby , TVM ( + 1 t . 28 , 10 min . ) TV2 begynder transmissionen fra dagens etape kl . 14 . 45 . Dobbeltklik på følgende kode for yderligere oplysninger om Tour de France [ CYCL ] . Tour - redaktionen - fax ( + 45 ) 33 93 84 57 . ( c ) Reuters Limited 1997 . 
