Paribas sænker anbefaling af danske obligationer . KØBENHAVN , 28 juli ( Reuter ) - Franske Banque Paribas sænker i den seneste udgave af Global Bond Strategy sin anbefaling af danske obligationer efter at det 10 - årige rentespænd til Tyskland er nået 50 rentepunkter . - I takt med at frygten for en udsættelse af ØMU ' en bliver mindre , mister de danske obligationer deres tiltrækningskraft som afdækningsinvestering . På samme tid føler investorerne , at yderligere konvergens bliver hindret af Danmarks ØMU - forbehold , som gør investeringen sårbar overfor valuta - risiko , skriver økonomerne . De ser således ingen yderligere indsnævring af det dansk - tyske 10 - årige spænd og vurderer , at spændet er stødt på kraftig modstand omkring de 50 basispoint . - Vi anbefaler derfor investorer med danske obligationer at ændre deres beholdning til neutral , da vi ikke venter en yderligere indsnævring af spændet til Tyskland , hedder det i analysen . Tidligere anbefalede banken investorer at have en overvægt af danske obligationer i porteføljen . Bankens økonomer bemærker , at den danske rentekurve fra to til 10 år siden slutningen af juni måned er udfladet med ca . 40 bp . Renteforskellen mellem de to og 10 - årige statspapirer er mandag eftermiddag omkring 178 rentepunkter . Det får økonomerne til at anbefale salg af statens 4 pct . 2000 og 5 pct . 2005 , som ifølge økonomerne har klaret sig unormalt godt i forhold til resten af markedet . Samtidig anbefaler Paribas køb af statens 6 pct . 2002 i en såkaldt " Barbell " - handel . - Jørn Nurkka ( + 45 ) 33 96 96 55 . ( c ) Reuters Limited 1997 . 
