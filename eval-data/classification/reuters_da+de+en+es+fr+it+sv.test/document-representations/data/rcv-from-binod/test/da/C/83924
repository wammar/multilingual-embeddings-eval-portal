C - T - regnskab 1 hlv præget af engangsudgifter - dir . KØBENHAVN , 22 maj ( Reuter ) - Carlsberg - Tetley ( C - T ) , der ejes fifty - fifty af Carlsberg og den engelske bryggerigruppe Bass , kom ud af 1 . halvår 1996 / 97 med et driftsresultat på 18 mio . GBP , hvilket var 28 pct . lavere end i samme periode året før , hvor resultatet blev på 25 mio . GBP . , oplyser selskabets adm . direktør Ebbe Dinesen til Reuters Finans torsdag . - Vores regnskab er faktisk lidt bedre end sidste år , men er negativt påvirket af nogle engangs omstruktureringsomkostninger , som trækker ned på bundlinien , siger Ebbe Dinesen , der ikke ønsker at komme nærmere ind på regnskabet . Carlsbergs andel af C - T ' s driftsresultat kommer med mindre justeringer til at indgå i Carlsberg Gruppens halvårsregnskab , der offentliggøres i uge 23 . Ifølge Dinesen vil der komme en kort regnskabsmeddelelse fra C - T efter offentliggørelsen af Carlsbergs regnskab . C - T har i halvåret mistet noget af sin markedsandel på det britiske marked , men ifølge Ebbe Dinesen er det et bevist fravalg . - Vi har forbedret vores indtjening på de tilbageværende områder , og det er det væsetlige , siger han . Ebbe Dinesen venter stadigvæk , at fusionen mellem Bass og C - T bliver gennemført . - Vi venter en afgørelse inden for de næste 14 dage , siger Ebbe Dinesen . Bass ønsker at overtage hele C - T mod en aktiepost til Carlsberg på 20 pct . i Bass - Gruppen . Godkendelsen af fusionen mellem Bass og C - T har været udskudt af de britiske myndigheder siden den 25 . august sidste år , hvor aftalen blev offentliggjort . Det er nu op til den nye britiske handels - og industriminister , at træffe en afgørelsen omkring fusionen mellem bryggerierne . - Jørn Nurkka ( + 45 ) 33 96 96 55 . ( c ) Reuters Limited 1997 . 
