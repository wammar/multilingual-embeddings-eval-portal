SAS vil reagere hurtigere på konkurrence - dir . KØBENHAVN , 29 april ( Reuter ) - SAS vil være hurtigere til at reagere på ændringer i markedsforholdene . Derfor ønsker flyselskabet , at en række beslutninger skal tages ude i de lokale markeder for bedre at hamle op med den intensiverede konkurrence . Det siger koncerndirektør i SAS , Vagn Sørensen til selskabets interne blad , Inside SAS . - Den stigende konkurrence gør , at vi må have en hurtig reaktionstid og nærhed i vore beslutninger , både når det gælder rutenet , prissætning og produktudvikling , siger Vagn Sørensen . Ændringen betyder bl . a . , at de skandinaviske lande hver får deres egen enhed , der skal prissætte SAS - produkter i det pågældende land i dialog med de lokale marketingkolleger . SAS har ydermere rokeret rundt på andre områder for at optimere selskabets ressourcer i kampen mod de aggressive konkurrenter , der ønsker deres bid af SAS ' hjemmemarked . Den nye organisation afspejler erfaringerne fra udviklingen og indførelsen af det nye SAS Express produkt . Det har ifølge Vagn Sørensen har været medvirkende til at fastholde SAS ' dominenerende position på ruten mellem Oslo og Stockholm , der i november sidste år blev udfordret Braathens SAFE . I går mandag gik duoen Maersk Air og Finnair i klinch med SAS om trafikken mellem den svenske og den danske hovedstad . - Søren Linding Jakobsen ( + 45 ) 33 96 96 53 . ( c ) Reuters Limited 1997 . 
