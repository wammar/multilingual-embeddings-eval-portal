ALLE ADVARSELSLAMPER LYSER I CRISPLANT - MM . KØBENHAVN , 25 november ( Reuter ) - I de sidste ti år har alle tænkelige advarselslamper lyst rødt i skandalen omkring Crisplant Industries , skriver Ugebrevet Mandag Morgen ( MM ) på baggrund af en gennemgang , som ugebrevet har foretaget . - Gennemgangen viser bl . a . en tidligere kuldsejlet børsintroduktion , uigennemskuelige selskabstransaktioner i 1992 , ændring af regnskabsperioder , hyppige skift af regnskabsprincipper , jonglering med immaterielle aktiver på en kvart milliard kr . og en række kritiske forhold omkring Unibanks involvering i sagen , skriver MM . Hertil kommer offentliggørelsen for få uger siden af et underskud i 1995 / 96 på 113 mio . kr . før skat som fulgte efter flere misvisende børsmeddelelser , anfører MM . Fondsbørsen har sendt sagen videre til Finanstilsynet , der skal undersøge de spegede forhold . - Det eneste , der gør , at Crisplant - aktierne ikke er faldet mere end de hidtidige knap 30 pct . , er nogle investorers satsning på , at virksomheden får endnu en gigantordre med det amerikanske postvæsen . Crisplant - aktien er således blevet en af Fondsbørsens absolutte lodsedler , skriver MM . ( c ) Reuters Limited 1996 . 
