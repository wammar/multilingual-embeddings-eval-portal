MAERSK TÆT PÅ EGNE ANLÆG I ROTTERDAM - LLOYD ' S . KØBENHAVN , 29 januar ( Reuter ) - Det vil inden for få måneder være afgjort , om A . P . Møller Gruppens containerrederi , Maersk Line , får grønt lys til at få sine egne terminalanlæg i Rotterdams havn . Det siger Maersk Line ' s Benelux - chef , Vagn Møller til avisen Lloyd ' s List onsdag . - Jeg er sikker på , at der inden for de næste par måneder vil foreligge en afgørelse , siger Vagn Møller . Maersk Line chokerede containerfarts - kredse sidste år , da rederiet afslørede sine planer om at få sine egne faciliteter i den store hollandske havn . I øjeblikket forestår det hollandske selskab Europe Combined Terminals ( ECT ) håndteringen af Maersk Line ' s estimerede 300 . 000 containere gennem Rotterdam . Vagn Møller pointerer , at rederiets ønske om egne anlæg i Rotterdam ikke hænger sammen med , hvorvidt ECT er gode eller dårlige . - Vi har ikke kontrol over vores egen skæbne i ECT . Vi ønsker at være i stand til at bestemme vores egen fremtid , siger Vagn Møller . Maersk Line har således en målsætning om at have egne anlæg i verdens største havne . ( c ) Reuters Limited 1997 . 
