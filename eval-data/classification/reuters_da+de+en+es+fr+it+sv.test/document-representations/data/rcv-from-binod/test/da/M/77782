Valuta - ITL op på tegn om snarlig EMS - comeback . KØBENHAVN , 22 november ( Reuter ) - Spekulationerne om den italienske lires comeback i det europæiske valutasamarbejde har taget kraftigt til i styrke fredag . Et italiensk nyhedsbureau citerede fredag eftermiddag premierminister Romano Prodi for at sige , at Liren vil vende tilbage til EMS ' en i løbet af " få timer eller få dage " . Udtalelsen kom efter øgede indikationer af , at Italien har bedt EU ' s monetære kommite om et møde lørdag med det formål at få Liren tilbage i valutasamarbejdet . En højt placeret kilde har til Reuters i Frankfurt udtalt , at Italiens regering har bedt om et sådant møde med henblik på at aftale de nærmere betingelser for optagelsen af valutaen i EMS ' en . Den italienske valuta er styrket hen over dagen til kurs 996 , 80 fra et niveau ved 1 . 000 i formiddags . Chefen for den svenske Riksbank Urban Bäckström , kommenterede fredag perspektiverne for den svenske krones relationer til det europæiske valutasamarbejde . Et svensk medlemsskab af valutasamarbejdet er stadig ikke aktuelt , lød kommentaren fra Riksbankchefen . - Det kan hævdes , at et medlemskab af et valutakurssamarbejde ikke er nødvendigt . Vi har gjort fuldstændigt klart , at svensk EMS - medlemsskab ikke overvejes for nærværende , sagde Bäckström på en bankkonference i Frankfurt . US - dollar er handlet op i kurs over for D - marken , men ligger næsten uændret mod japanske yen . Den danske krone er styrket lidt over for D - marken efterhånden som den tyske valuta er blevet lidt svagere hen ad fredag eftermiddag . DEM / DKK USD / DKK FRF / DKK USD / JPY USD / DEM Fredag 11 . 26 3 , 8405 5 , 7710 1 , 1330 111 , 30 1 , 5015 Fredag 11 . 14 3 , 8425 5 , 7580 1 , 1320 111 , 30 1 , 4970 ( / Klp ) . ( c ) Reuters Limited 1996 . 
