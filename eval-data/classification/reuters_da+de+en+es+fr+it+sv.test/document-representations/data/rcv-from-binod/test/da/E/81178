Unibank hæver BNP - vækstskøn for 1997 til 3 pct . KØBENHAVN , 7 marts ( Reuter ) - I Unibank forventer man nu en økonimisk vækst i Danmark i 1997 på tre pct . mod tidligere forventet 2 , 6 pct . Det fremgår af bankens Valuta - og obligationsstrategi for marts 1997 . - Økonomien er for alvor kommer op i omdrejninger igen - især drevet af privatforbruget . Det vedvarende fald i ledigheden gennem de seneste måneder understøtter indtrykket af , at fremdriften i økonomien er ganske høj . At virksomhederne ser lyst på fremtiden fremgår desuden tydeligt af de forskellige tillidsindikatorer , skriver Unibanks økonom . Bankens øgede forventninger til økonomiens formåen har medført en nedjustering af den forventede ledighed i år . Således forventer Unibank en arbejdsløshed i 1997 på 7 , 9 pct . mod tidligere 8 , 5 pct . Unibank fastholder derimod sine forventninger til inflationen i 1997 på 2 , 5 pct . samt et overskud på betalingsbalancen på 10 , 0 mia . kr . - Per Bech Thomsen ( + 45 ) 33 96 96 56 . ( c ) Reuters Limited 1997 . 
