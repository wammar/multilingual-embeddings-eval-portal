LEMMINKAINEN ØNSKER SUPERFOS - KØB AF PHØNIX - DIR . KØBENHAVN , 6 februar ( Reuter ) - Den finske asfalt - koncern Lemminkainen foretrækker Superfos som køber af den ombejlede asfalt - virksomhed , Phønix Contactors i Vejen . - Personligt synes jeg , at den bedste løsning ville være , at Superfos overtager Phønix . Så bliver der en spiller mindre på markedet , siger Lemminkainens adm . direktør , Juhani Sormaala , til Reuters Finans . Til forventingerne om , at en fusion mellem Superfos og Phønix kan føre til rationaliserings - gevinster og lavere priser , siger Juhani Sormalaa : - Det ser jeg ikke noget problem i . Lavere priser vil betyde , at andre må falde fra . Den finske direktør siger , at Lemminkainen ikke har nogen planer om at komme med et købstilbud på Phønix . - Hvorfor skulle vi det . Vi er i forvejen inde på det danske marked , og det har ikke kostet os meget . Jeg har tidligere sagt , at vi ikke har planer om at erobre en bestemt markedsandel og blive nummer fire eller tre eller to eller noget på markedet , men bare at drive forretning på et niveau som er profitabelt for os , siger han . Lemminkainen sidder i dag på ca . 10 pct . af det danske asfaltmarked , oplyser Juhani Sormalaa . Norske Rieber & Søn og fynske Marius Pedersen har også afgivet bud i kampen om Phønix . - Morten Bonde Pedersen ( + 45 ) 33 96 96 51 . ( c ) Reuters Limited 1997 . 
