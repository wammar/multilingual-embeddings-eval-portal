Sydbank venter ingen amerikansk renteforhøjelse . KØBENHAVN , 24 marts ( Reuter ) - Den amerikanske centralbank vil efter FOMC - mødet tirsdag ikke beslutte at ændre ved de amerikanske rentesatser , vurderer Sydbank i sin ugentlige kommentar fra likviditetsområdet . - FOMC - mødet i USA på tirsdag vil være ugens store begivenhed og samtalepunkt . Sydbank venter ikke en ændring af de officielle rentesatser på dette møde , men fastholder forventningerne om en renteforhøjelse inden udgangen af dette halvår , skriver Sydbank . Sydbanks vurdering kommer dels på baggrund af , at CPI og PPI de seneste måneder har udviklet sig pænere end ventet . Dels svarer de rentestigninger , der allerede er sket i både den korte og den lange ende til en pengepolitisk stramning . Endvidere hæfter Sydbank sig ved , at Fed ' s eget vækstmål for 1997 på 2 - 2 , 5 pct . må betyde , at Fed venter en afmatning af økonomien i andet halvår . - Hvis de fastholder disse forventninger er der ingen grund til at hæve rentesatserne p . t . , skriver Sydbank . Fra dansk side er der ikke nogle nøgletal af betydning i denne uge , mens der fra Tyskland er udsigt til inflationstal fra de vesttyske delstater . De tyske inflationstal ventes dog kun at få begrænset betydning . - Uffe Hansen ( + 45 ) 33 96 96 58 . ( c ) Reuters Limited 1997 . 
