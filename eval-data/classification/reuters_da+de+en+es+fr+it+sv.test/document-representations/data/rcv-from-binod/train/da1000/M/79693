UNI SER MODERAT POSITIVT RENTEMARKED DENNE UGE . KØBENHAVN , 3 februar ( Reuter ) - Unibørs forventer et moderat positivt obligationsmarked i denne uge , fremgår det af Nordisk Update , som Unibank Markets udgiver . - Vi forventer at se et moderat positivt marked i den kommende uge drevet af den internationale udvikling , men er fortsat negative på lidt længere sigt , hedder det i kommentaren . De anbefaler derfor en strategi , hvor breakeven på den toneangivende 8 pct . 2006 løftes . - Vores anbefalede strategi ( køb marts put 110 , sælg marts call 112 ) på 8 pct . 2006 ændres ved tilbagekøb af call optionen , hvorved breakeven på put strategien løftes til 109 , 34 ved udløb , hedder det i analysen . Grundlæggende mener de , at den mere langsigtede investor fortsat bør reducere risikoen på porteføljen , fremgår det . ( / olm ) . ( c ) Reuters Limited 1997 . 
