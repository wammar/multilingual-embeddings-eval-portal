Aktiechefer upåvirket af insidertips på Internet . KØBENHAVN , 7 maj ( Reuter ) - De professionelle aktører på det danske aktiemarked er tilsyneladende upåvirket af et stigende antal insidertips på det globale Internet , viser en rundringning , som Reuters Finans har lavet . - Mit indtryk er , at det er de ultraspekulative , der reagerer på det , siger en aktiechef , der ønsker at være anonym . Han vurderer , at det i høj grad studentermiljøet på handelshøjskolerne der benytter de forskellige sider med insidertips på Internettet . - Vi baserer vores forretning på fundamentalanalyse , og det vil være et brud med det , hvis vi pludselig benyttede oplysningerne på Internettet , siger aktiechefen . På en af de Internet - sider , der benyttes som forum for insidertips til det danske aktiemarked , har der i den seneste tid været en heftig diskussion for og imod køb af aktier i Ejendomssselskabet Europa . En diskussionsdeltager , der flere gange har anbefalet køb af aktier i selskabet , beskyldes af andre deltagere for at pleje egne interesser , fordi vedkommende er i besiddelse af aktier i selskabet . Diskussionen har stået på i en måneds tid , og i den periode er aktien i ejendomsselskabet steget fra en niveau lige over 5 kr . pr . aktie til det nuværende niveau lige under 8 kr . , og alene i onsdagens aktiemarked er der omsat ca . 37 . 000 stk . aktier i selskabet , der er ubetydeligt i forhold til mange andre på Københavns Fondsbørs . - Jeg har lagt mærke til , at den aktie er steget det sidste stykke tid , men om det skyldes Internettet er svært at sige , siger en anden aktiechef . Han benytter endnu ikke insidersiderne og peger på troværdigheden som det største problem . Men han vil ikke afvise , at de forskellige tips kan påvirke markedet . Internetsiderne med spekulative aktietips findes på henholdsvis : - ole . mikkelsen @ reuters . com ( + 45 ) 33 96 96 54 . ( c ) Reuters Limited 1997 . 
