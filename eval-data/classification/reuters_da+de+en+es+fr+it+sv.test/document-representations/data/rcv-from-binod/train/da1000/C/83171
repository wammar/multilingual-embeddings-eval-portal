B & O og GPV på vej med samarbejde om nye produkter . KØBENHAVN , 30 april ( Reuter ) - Outsourcing hos B & O i Struer har medført , at selskabet er på vej til at indlede et samarbejde med teknik - virksomheden GPV Industri i Tarm , som kan fører til fælles udvikling af nye produkter . Det fremgår onsdag af bladet GPV Quartal . - Hos B & O må vi naturligvis forvente , at vore leverandører er i stand til , at levere et kvalificeret modspil på de projekter , som vi samarbejder om , siger indkøbschef , Karsten Okholm Larsen , fra B & O til bladet . Det betyder , at samarbejdet mellem selskaberne meget vel kan komme til at forme sig om fælles udvikling af nye produkter fra start til slut , hedder det videre . B & O arbejder i øjeblikket på , at reducere antallet af leverandører , men til gengæld ønsker selskabet et nærmere samarbejde med de tilbageværende selskaber , tilføjer Karsten Okholm Larsen . - Jørn Nurkka ( + 45 ) 33 96 96 55 . ( c ) Reuters Limited 1997 . 
