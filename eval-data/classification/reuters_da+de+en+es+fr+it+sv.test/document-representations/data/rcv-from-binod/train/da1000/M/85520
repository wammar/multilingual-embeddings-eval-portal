Køle - og gasskibsrater skuffer fortsat - JL . KØBENHAVN , 8 juli ( Reuter ) - Rateudviklingen for køle - og gasskibe skuffer i 1997 . Sådan lyder vurderingen efter den første halvdel af 1997 fra rederiet J . Lauritzen , der indgår i J . Lauritzen Holding . Samtidig ligger rateniveauet for rederiets tredje hovedområde , tørlastskibene , fladt . På køleskibsområdet , hvor Lauritzen Reefers med en flåde på omkring 50 skibe , er en af verdens største operatører , ventede rederiet i 1997 ratestigninger på op til 10 pct . Den udvikling holdte ikke stik for spotmarkedet , oplyser divisionsdirektør Bjarne Tvilde fra Lauritzen Reefers . - De kontrakter , vi sejler nu , blev sluttet i 1996 . De opfylder forventningerne om en ratefremgang på 10 pct . Spotmarkedet har til gengæld været skuffende . Her ligger raterne under sidste års niveau . Det skyldes sandsynligvis en række klimatiske problemer , der har begrænset frugteksporten , siger Bjarne Tvilde til Reuters Finans . Selvom Lauritzen Reefers ikke umiddelbart rammes af de faldende spotrater , får de dog betydning , når kontrakterne for 1998 skal sluttes . - Det bliver ikke nemt at slutte kontrakter for 1998 , uden at vi bliver slået i hovedet med raterne på spotmarkedet , pointerer Bjarne Tvilde . På gasskibsmarkedet , hvor Lauritzen Kosan Tankers opererer med 25 skibe , går raterne også den forkerte vej for J . Lauritzen . Allerede i 1996 oplevede markedet ratefald på op til 25 pct . i spotmarkedet som følge af en vækst i verdenstonnagen på næsten 10 pct . Den udvikling er fortsat i 1997 , oplyser divisionsdirektør Leif Svanberg fra Lauritzen Kosan Tankers . - Den generelle nedgang i raterne er fortsat frem til nu . Raterne ligger nu omkring 30 pct . under niveauet i 1995 . Selvom efterspørgslen er steget , er udbuddet af skibe vokset . Ser vi lidt længere frem , er vi af den opfattelse , at markedet ikke falder yderligere , da udbuddet ikke ventes at vokse tilsvarende . Vi ser en rateforbedringsmulighed de kommende år , men den vil nok ikke komme i 1997 , vurderer Leif Svanberg . For tørlastmarkedet har rateudviklingen været stabil med rater i første halvdel af 1997 på sidste års niveau , når det gælder det segment , Lauritzen opererer i , fremgår det af Shipping Intelligence Weekly fra det britiske skibsmæglerselskab Clarkson . Lauritzen Bulkers opererer her knap 50 skibe i de såkaldte Handysize - og Handymax - segmenter på 25 - 50 . 000 tons dødvægt . På dette marked var der ventet et betydeligt antal nybygninger leveret i 1997 og 1998 , hvilket fik Lauritzen Bulkers til at forvente et mindre fald i fragtrateniveauet for 1997 . Men udsigterne for J . Lauritzen kan bedres noget , når det gælder køleskibene , hvis EU tvinges til at ændre sin banankvoteordning , der ligger låg på EU ' s import af bananer fra de mellemamerikanske lande . World Trade Organization ( WTO ) dømte i foråret EU - ordningen ulovlig . Selvom om EU har appeleret dommen , kan dommen medføre ændringer i ordningen , hvilket kan øge den mellemamerikanske bananeksport . - Uden EU ' s bananordning , vil der i højere grad blive importeret bananer fra Mellemamerika i stedet for som nu Afrika . Det vil øge transportafstanden til gavn for køleskibsmarkedet . Vi kender dog ikke forbrugsændringen i tilfælde af , at EU ophæver ordningen . Derfor kan der ikke sættes procenter på effekten af en ophævelse , siger Bjarne Tvilde fra Lauritzen Reefers . J . Lauritzen kom ud af 1996 med et nettooverskud på 136 mio . kr . efter fire år i træk med underskud . J . Lauritzen venter i 1997 en forbedring af driftsresultatet . Overskuddet på den primære drift var i 1996 105 mio . kr . - Stig Ørskov Pedersen ( + 45 ) 33 96 96 59 . ( c ) Reuters Limited 1997 . 
