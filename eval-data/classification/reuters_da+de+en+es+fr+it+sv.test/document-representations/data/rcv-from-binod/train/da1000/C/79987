REDERIER LEVER IKKE OP TIL REGNSKABSSTANDARD - MM . KØBENHAVN , 10 februar ( Reuter ) - På en række afgørende punkter lever Danmarks 28 største rederi - og shippingvirksomheder hverken op til den internationale regnskabsstandard eller til niveauet blandt andre danske virksomheder . Det viser en ny omfattende analyse fra revisionsfirmaet Arthur Andersen , fremgår det af Mandag Morgen ( MM ) . - Mangelfulde oplysninger og især vidt forskellige principper for værdiansættelsen og bogføring af de beløbsmæssige meget store skibs - aktiver giver slør i million - klassen , når rederiernes indtjening og egenkapital skal gøres op , skriver MM . Ugebrevet har foretaget en gennemgang af rapporten , der viser , at de mindst informative regnskaber aflægges af en række mindre rederier samt af de to A . P Møller ejede D / S 1912 og D / S Svendborg . - Der er sket forbedringer fra 1994 til 1995 , men det går meget langsomt . Analysen viser , at informationsniveauet i danske rederi - og shipping regnskaber ligger under standarden - specielt i Norge - og under det niveau , vi generelt ser i regnskaber fra det øvrige danske erhvervsliv , siger statsautoriseret revisor Jesper Jarlbæk til MM . - Jørn Nurkka ( + 45 ) 33 96 96 55 . ( c ) Reuters Limited 1997 . 
