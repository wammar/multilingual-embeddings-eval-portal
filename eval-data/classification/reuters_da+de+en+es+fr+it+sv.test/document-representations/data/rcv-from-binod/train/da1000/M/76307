Valuta - DEM svagere i de europæiske kryds . KØBENHAVN , 16 september ( Reuter ) - D - marken har ramt mandagens laveste kurser i flere af de europæiske kryds , og det er især den svenske valuta , der styrkes . Den svenske krone brød mandag eftermiddag gennem to - måneders rekordstærke niveau ved 3 , 3880 SEK per D - mark . Ifølge dealere er en del af forklaringen på styrkelsen , at obligationerne hinsidan er forbedret efter sidste uges meget positive svenske inflationstal . Desuden er Sveriges valuta positivt påvirket af spekulation omkring den finske valutas forhold til EMS ' en . Finlands valuta er styrket efter fornyet snak om finmarkens indtræden i EMS - samarbejdet ved en kurs nær den nuværende . Den finske regeringsleder Paavo Lipponen fik valutaen op efter en udtalelse om , at tiden snart er moden til en beslutning om finmarkens eventuelle tilknytning EMS ' en . Denne udtalelse har også fået den svenske krone til at stige , da mange opfatter det som sandsynligt at de to valutaer i givet fald vil indtræde i EMS ' en på samme tid , forklarer valutahandlere . Den danske krone har også fået et plus mandag eftermiddag , og kursen har været et lille smut nede under 3 , 8500 over for den tyske mark . Den er dog faldet til ro på figuren 3 , 85 . DEM / DKK USD / DKK FRF / DKK USD / JPY USD / DEM Mandag 15 . 34 3 , 8500 5 , 8180 1 , 1300 110 , 40 1 , 5110 Mandag 11 . 10 3 , 8530 5 , 8210 1 , 1300 110 , 45 1 , 5100 ( / klp ) . ( c ) Reuters Limited 1996 . 
