FLS INDFRIER RESULTATFORVENTNINGER FOR 1996 - FLS . KØBENHAVN , 7 januar ( Reuter ) - FLS - koncernen har i regnskabesåret 1996 levet op til sine egne forventninger om et tilfredsstillende resultat , fremgår det mandag af koncernens interne blad Orientering . - På regnskabssiden indfrier vi de forventninger om et tilfredsstillende nettoresultat , vi stillede til os selv ved årets begyndelse , skriver koncernledelsen . FLS - koncernen kom ud af regnskabsåret 1995 med et nettoresultat før minoriteter på 412 mio . kr . - Det er meget vigtigt at fastholde og udbygge den positive udvikling i årene fremover . Dette vil primært ske gennem en fortsat styrkelse af de enkelte forretningsområder gennem udvikling af de eksisterende aktiviteter og køb af nye selskaber , samt en stram styring af omkostningerne , hedder det videre . I halvårsmeddelelsen skrev FLS , at det økonomiske resultat for 1996 forventes at blive betydeligt bedre end 1995 . ( / jnu ) . ( c ) Reuters Limited 1997 . 
