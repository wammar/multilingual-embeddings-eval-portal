MISTILLID NEDTONET TIL KLAR KRITIK I RUSHDIE - SAG . KØBENHAVN , 14 november ( Reuter ) - SF og Enhedslisten har nedtonet deres kritik af regeringens håndtering af Salman Rushdies beøsg i det dagsordenforslag , som de to partier fremlagde torsdag i forbindelse med forespørgselsdebatten om den engelske forfatters besøg . Således skriver de to partier , at der skal udtales " klar kritik " af regeringens håndtering af Rushdie - sagen og ikke " mistillid " eller " misbilligelse " . Således konstateres det i dagsordensforslaget , at Folketinget finder , at sagen efter den 10 . oktober har været kritisabel og præget af fejlskøn , der kunne skabe tvivl om Danmarks holdning til fatwaen . - På denne baggrund skal Folketinget udtale klar kritik af det samlede forløb , hedder det i dagsordensforslaget . Videre bliver regeringen rost for at have givet Salman Rushdi en uforbeholden undskyldning , og for at han onsdag fik EU ' s litteraturpris . Ifølge dagsordensforslaget fordømmes endvidere dødsdommen over Rushdie - fatwaen , fordi den tilsidesætter verdenserklæringen om menneskerettigheder og princippet om staternes suverænitet . Fatwaen er derfor ugyldig , konkluderer SF og Enhedslisten . - På den baggrund opfordrer Folketinget regeringen til at skærpe kampen imod fatwa ' en og at fastholde den linie , der er lagt bl . a . ved ministres modtagelse af Salman Rushdie , hedder det i dagsordnen . Folketinget indledte forespørgslen om regeringens håndtering af Rushdies besøg omkring klokken 14 . 00 . Der stemmes om dagsordnen , når debatten er afsluttet . ( / uha ) . ( c ) Reuters Limited 1996 . 
