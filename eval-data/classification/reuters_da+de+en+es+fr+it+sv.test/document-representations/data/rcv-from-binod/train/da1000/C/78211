BØRSNOTEREDE SELSKABER SER BEDRE JULEHANDEL . KØBENHAVN , 11 december ( Reuter ) - Årets julehandel tegner til at blive bedre end sidste års julehandel , lyder meldingen fra bl . a . InWear , Fredgaard Radio og Scanbox . - Jeg forventer , at julesalget bliver bedre end sidste år , og det ser ud til , at der kommer rigtig godt gang i salget i de resterende dage op til jul , siger salgsdirektør Henrik La Cour fra InWear til Reuters Finans . Også hos underholdningskoncernen Scanbox har man mærket den store julehandel , og her man meget tralvt med at sende varer ud til kunderne . - Vi har meget travlt , og salget går strygende . Salget lever i hvertfald op til vores forventninger og budget , så det tegner godt , siger direktør Karl Aage Jensen fra Scanbox . Scanbox produktsortiment omfatter bl . a . videofilm , CD ' ere og multimediaprodukter , der alle er typiske julegave - ideer . At CD ' ere er et klart julehit bliver bekræftet af adm . direktør Michael Kjær fra Fredgaard Radio . - Vi har mærket en stor trafik i butikkerne , og de forventninger vi har til julesalget , ser ud til at blive indfriet . Julemåneden er traditionelt en stor måned , og det ser det også ud til at blive i år . Vi kan bl . a . mærke på salget af CD ' ere , at kunderne er i butikkerne og , at julehandlen er godt i gang , siger Michael Kjær . Da Fredgaard torsdag eftermiddag offentliggør årsregnskabet for 1995 / 96 , ønsker han ikke at oplyse konkrete tal for det foreløbige julesalg . Meldingerne fra de tre børsnoterede selskaber ligger på linie med den undersøgelse , Dansk Handel & Service foretog blandt sine medlemmer i begyndelsen af december . Undersøgelsen viste , at butikkerne ved starten af julemåneden havde store forventninger til en god julehandel . Næsten halvdelen af butikkerne i undersøgelsen forventede , at julehandelen i år bliver bedre end sidste år . - I forhold til den meget træge start på julehandlen sidste år , tyder de samstemmende forventninger fra brancherne på , at en større julehandel hænger sammen med en generel fremgang i købekraften og købelysten i forhold til sidste år , vurderer Danske Handel & Service . ( / jnu ) . ( c ) Reuters Limited 1996 . 
