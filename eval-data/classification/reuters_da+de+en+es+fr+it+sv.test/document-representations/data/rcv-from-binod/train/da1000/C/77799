CARLSBERG APPELLERER FOR HURTIG UK - ØLFUSION - ØU . KØBENHAVN , 25 november ( Reuter ) - Carlsberg - Tetleys topchef Ebbe Dinesen appellerer nu indædt til den britiske regering om ikke at sylte godkendelsen af fusionen med Bass , skriver Økonomisk Ugebrev ( ØU ) mandag . Carlsberg ejer halvdelen af Carlsberg - Tetley , og forventer at komme til at eje 20 pct . i det fusionerede bryggeri . - Med et usædvanligt offensivt skridt forsøger Carlsberg - Tetley at presse en hurtig godkendeslse med bryggerigiganten Bass igennem hos de britiske myndigheder , skriver ØU . Det er forlydender om , at sagen skal sendes til yderligere granskning hos monopol - og fusionskommissionen ( MMC ) , der har fået Ebbe Dinesen til at henvende sig direkte til den britiske regering og industriminister Jonathan Evans . - Der er ingen grund til at sende sagen videre til MMC , for myndighederne er i forvejen i besiddelse af alle nødvendige oplysninger om fusionen . I fjor overtrumfede ministeren sine folk i OFT ( de britiske konkurrencemyndigheder , red . ) og godkendte sammenlægningen af Scottish & Newcastle og Courage , og vi har gjort opmærksom på , at vores situation ikke adskiller sig fra den fusion , siger Ebbe Dinesen til ØU . Mislykkes Carlsberg - Tetleys forsøg på at hente en hurtig godkendelse kan det betyde forsinkelser af godkendelsen med op til seks måneder . Det kan i værste fald få fusionsgrundlaget til at smuldre og skabe driftsproblemer i lyset af de usikre fremtidsudsigter . En af Carlsbergs største betænkeligheder er risikoen for en decideret lederflugt . Carlsberg , der mandag fremlægger årsregnskab for 1995 / 96 , har en årlig indtjening på 200 mio . kr . på spil . Det er forskellen på Carlsbergs andel af overskuddet i et fusioneret Tetley - Bass og den forventede indtjening , hvis fusionen falder på gulvet , og Carlsberg tvinges til at gå solo på det britiske marked . ( / slj ) . ( c ) Reuters Limited 1996 . 
