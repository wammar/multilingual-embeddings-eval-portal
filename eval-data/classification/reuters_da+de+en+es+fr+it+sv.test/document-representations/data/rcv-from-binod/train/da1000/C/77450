BETALING VIA INTERNET KLAR VED ÅRSSKIFTET - IBM . KØBENHAVN , 12 november ( Reuter ) - Planerne om sikker betaling på det globale Internet er nu så langt fremme , at der ventes et pilotprojekt klar ved årsskiftet 1996 / 97 , oplyser IBM i Danmark . - Vi forventer , at pilotprojektet er i gang på Internettet omkring årsskiftet , men vi håber , at det bliver muligt at købe julegaver på Internettet allerede i år , siger Jesper Scharff fra IBM . De første virksomheder i projektet er Egmont Forlagsgruppen og International Health Insurance , der er et datterselskab under Sygesikringen danmark . - Det forventes , at ARTE og Tele Danmark følger umiddelbart efter , hedder det i en pressemeddelelse fra IBM . Samtidig ventes det , at Forlaget Munksgaard og Nordisk Film Biografer snart vil indgå i samarbejdet . IBM udvikler systemet sammen med Pengeinstitutternes BetalingsSystemer ( PBS ) . ( c ) Reuters Limited 1996 . 
