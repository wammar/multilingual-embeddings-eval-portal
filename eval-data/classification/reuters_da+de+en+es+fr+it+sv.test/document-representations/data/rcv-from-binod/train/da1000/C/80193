ANALYTIKERE SER LAVERE 96 - PLUS I STORBANKER . KØBENHAVN , 14 februar ( Reuter ) - Faldende indtægter fra kursreguleringer af værdipapirer ventes at trække ned i resultatet for 1996 hos de store pengeinstitutter . Det viser et estimat , som Reuters Finans har lavet på baggrund af tal fra en række danske og udenlandske analytikere , der følger de danske banker tæt . Et gennemsnitligt fald i posten med kursreguleringer på knap 20 pct . hos de tre største pengeinstitutter , Den Danske Bank , Unibank og BG Bank , betyder , at det ordinære resultat i gennemsnit falder med godt 10 pct . Selv om der også forudsiges faldende kursreguleringer hos Jyske Bank og Sydbank , så ventes der alligevel et stigende resultat i de to banker , viser analytikernes resultat - forudsigelser . Jyske Bank , der traditionelt er nemmest at spå om , da banken offentliggør kvartalsregnskaber i løbet af året , ventes at være kommet ud af 1996 med et ordinært resultat før skat på godt en mia . kr . Den Danske Bank ventes med ca . 4 , 7 mia . kr . at få det største overskud af de fem pengeinstitutter . Analytikerne peger på bankernes udbyttepolitik som noget af det mest interessant ved regnskaberne , der offentliggøres i uge otte og ni . - Udenlandske investorer kigger meget på udbyttet , når de investerer i bank - aktier , og jo mere ledelsen i banken går efter at have udlændinge i ejerkredsen , des mere er de nødt til at tilpasse sig , siger en analytiker , der ønsker at være anonym . Han henviser til , at ledelsen i BG Bank har givet udtryk for ønske om flere udenlandske ejere , og det har banken fået i forbindelse med en udvidelse af aktiekapitalen sidste år . - De vil helt givet øge udbyttet , forudser analytikeren . Analytikernes gennemsnitlige forventninger afslører også øget udbyttebetaling hos pengeinstitutterne . BG Bank ventes at hæve udbyttet med 100 pct . til 10 kr . pr . aktie . Men aktionærerne i Den Danske Bank ventes fortsat at kunne få mest ud af deres investering , fordi tidligere års udbytte på 16 kr . pr . aktie ventes fastholdt i 1996 . Omkostningerne ventes at være faldet hos Den Danske Bank , BG Bank og Sydbank , mens der ventes stigende udgifter hos Unibank og Jyske Bank . ( c ) Reuters Limited 1997 . 
