Maersk Air - dir skifter til Rederiet A P Møller . KØBENHAVN , 4 august ( Reuter ) - Adm . direktør i Maersk Air , Bjarne Hansen , bliver den 1 . september udnævnt til direktør i Rederiet A . P . Møller og overtager fra samme dato den overordnede ledelse af Maersk Contractors , fremgår det af en meddelelse til Fondsbørsen mandag . Bjarne Hansen bliver året ud på posten som det A . P . Møller - ejede flyselskabs øverste chef , og overtager herefter formandsposten i selskabet med den nuværende leder af Maersk Air ' s britiske datterselskab , Flemming Knudsen , som ny adm . direktør . Bjarne Hansen har siden 1981 været adm . direktør for Maersk Air . - Søren Linding Jakobsen ( + 45 ) 33 96 96 53 . ( c ) Reuters Limited 1997 . 
