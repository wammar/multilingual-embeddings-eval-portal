Tele DK indgår samtrafikaftale med Internet - del . KØBENHAVN , 10 juni ( Reuter ) - Tele Danmark Internet , som er blevet et selvstændigt telefonselskab , har indgået en samtrafikaftale med moderselskabet , Tele Danmark . Det oplyser Tele Danmark i en meddelelse . - Med samtrafikaftalen har Tele Danmark Internet fået lige så attraktive vilkår som vore konkurrenter . Aftalen gør det muligt at tilbyde mere individuelle produkter , der er tilpasset kundens behov , siger direktør Ole Bjørn fra Tele Danmark Internet . Samtrafikaftalen betyder , at Tele Danmark Internet fremover kan sælge Internet - forbindelser og forbrug på samme vilkår som andre Internet - udbydere . Det betyder også , at kundens Internet - forbrug bliver skilt ud fra den almindelige telefonregning . Kunderne vil desuden få mulighed for løbende at følge deres forbrug på Tele Danmark Internets hjemmeside med adgang ved hjælp af en personlig kode , hedder det i meddelelsen . - Carl Johan Corneliussen ( + 45 ) 33 96 96 57 . ( c ) Reuters Limited 1997 . 
