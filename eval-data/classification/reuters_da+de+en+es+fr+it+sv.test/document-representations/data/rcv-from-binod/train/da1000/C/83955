Omstrukturering påvirkede C & Ns halvår negativt . KØBENHAVN , 22 maj ( Reuter ) - Trælastforretningen Christensen & Nielsen måtte i første halvdel af regnskabsåret 1996 / 97 indkassere et fald i omsætningen og et negativt resultat , hvilket ledelsen tilskriver en delvis omstrukturering af selskabet . Det fremgår torsdag af selskabets halvårsregnskab , som viste et underskud efter skat på 0 , 6 mio . kr . mod et underskud på 1 , 6 mio . kr . i samme periode året før . - Faldet i koncernens omsætning skyldes for moderselskabets vedkommende en delvis omstrukturering og et deraf tilpasset aktivitetsniveau . Priserne på trælast har stabiliseret sig i løbet af 1996 på et lavere niveau end året før , og i 1997 udvist en svagt stigende tendens , skriver selskabet . Omsætningen i koncernen er faldt med syv pct . til 96 , 6 mio . kr . fra 104 , 3 mio . kr . i samme periode året før . Koncernens største datterselskab , ENC Natursten opnåede ikke det budgetterede resultat , og ledelsen betragter resultatet som utilfredsstillende . For hele regnskabsåret 1996 / 97 venter koncernen et overskud . - Ved regnskabsmeddelelse af 11 . december 1996 oplyste bestyrelsen , at der forventedes et overskud i regnskabsåret 1996 / 97 . Dette er stadig bestyrelsens opfattelse , skriver Christensen & Nielsen . - Jørn Nurkka ( + 45 ) 33 96 96 55 . ( c ) Reuters Limited 1997 . 
