Tegning i Satair har bred investorinteresse - Aros . KØBENHAVN , 28 maj ( Reuter ) - Tegningen af aktier i Satair , der går på børsen i begyndelsen af juni , går godt og har bred investorinteresse . Det oplyser Aros Securities til Reuters Finans onsdag . - Tegningen i Satair går godt , og der er bred investorinteresse i selskabet . Mere kan jeg ikke sige på nuværende tidspunkt , siger Allan Vestergaard fra Equity Capital Market hos Aros Securities . Han følger tegningen i Satair som løber fra onsdag morgen og i op til tre dage , men den kan lukkes allerede onsdag kl . 16 . Satairs hovedbeskæftigelse er distribution og salg af flyreservedele til civile luftfartsselskaber i 100 lande . Udbuddet af aktier gælder 622 . 200 stk . aktier . Det svarer til 31 pct . af selskabets aktiekapital . Aros Securities forventer , at Satair får et ordinært resultat på 40 mio . kr . i regnskabsåret 1996 / 97 . - Carl Johan Corneliussen ( + 45 ) 33 96 96 57 . ( c ) Reuters Limited 1997 . 
