CRISPLANT BUDGETTERER MED US - ORDRER I 96 / 97 - KROGH . KØBENHAVN , 5 november ( Reuter ) - Crisplant Industries har brugt store ressourcer i sine bestræbelser for at få andel i den milliard - ordre , som det amerikanske postvæsen står for at afgive . Ordrerne er imidlertid endnu ikke indløbet , men Crisplant er så fortrøstningsfuld , at selskabet for indeværende regnskabsår har budgetteret med flere ordrer . Det sagde adm . direktør Jesper Krogh for Crisplant til Reuters Finans efter en investormøde . - Vi har budgetteret med nogle anlæg til det amerikanske postvæsen i indeværende regnskabsår , sagde Jesper Krogh , der dog ikke ville sætte tal på . Crisplant Industries aflagde sent mandag et regnskab for 1995 / 96 , der viste et underskud på 113 mio . kr . før skat . Stigende omkostninger og ikke mindst svigtende ordrer bærer hovedskylden . Det er ifølge flere aktiehandlere forventningen om kommende ordrer til det amerikanske postvæsen , der holder hånden under Crisplant - aktien , der hidtil tirsdag er faldet næsten 20 pct . til kurs 331 . Ifølge Jesper Krogh er Crisplant så klar , som man kan være , til at starte leveringen til US Postal Service . Det samlede potentiale er 286 nye anlæg , der skal installeres over en periode på ca . 10 år . Den samlede investeringsramme er sat til 3 , 3 - 5 , 0 mia . kr . , svarende til en pris pr . anlæg på to - tre mio . US - dollars . - Det er meningen , at der skal leveres seks anlæg pr . måned , men vi får jo ikke ordrerne på alle anlæg , understregede Jesper Krogh . Det giver et årligt ordrepotentiale fra det amerikanske postvæsen på ca . 850 - 1 . 050 mio . kr . US Postal Service har dog understreget overfor de tre kandidater til at få del i den store ordre , at ordrerne mindst vil blive givet til to leverandører . Crisplant Industries er hidtil den eneste potentielle leverandør , der har fået godkendt sine sorteringssystemer via en test hos US Postal Service . På torsdag den 7 . november kan en af de øvrige konkurrenter følge efter , mens den tredie aspirant skal til eksamen den 5 . december . - Vi håber faktisk , at de består testen , da det kan fremskynde ordreafgivelsen , sagde Jesper Krogh , der ikke vil udelukke , at alle tre konkurrenter får del i milliard - ordren . - Vi har de hurtigste systemer med den største kapacitet , mens de to andre konkurrenter er bedre til hhv . små og mellemstore anlæg , siger Jesper Krogh . Hvis Crisplant mod sin forventning ikke skulle få del i de amerikanske postordrer , så vil hele selskabet langt fra " falde fra hinanden " . - Vi kan bruge de nyudviklede systemer og erfaring i andre sammenhænge , sagde Jesper Krogh , der indenfor kort tid tager til USA for at forklare selskabets aktuelle økonomiske situation . Det dårlige regnskab anses for at være en engangsforteelse , og Jesper Krogh bekræftede over for Reuters Finans ved investorpræsentationen tirsdag formiddag , at selskabet forventer at komme ud af 1996 / 97 med et overskud trods store restruktureringer i organisationen . ( / slj ) . ( c ) Reuters Limited 1996 . 
