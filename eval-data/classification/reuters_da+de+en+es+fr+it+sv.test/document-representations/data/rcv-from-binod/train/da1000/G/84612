Amtsbudgetter for 98 til afstemning onsdag - amter . KØBENHAVN , 11 juni ( Reuter ) - På et ekstraordinært bestyrelsesmøde onsdag eftermiddag vil Amtsrådsforeningen tage stilling til de budgetter for 1998 , som repræsentanter fra foreningen har forhandlet hjem med finansminister Mogens Lykketoft . Det oplyser Amtsrådsforeningen til Reuters Finans onsdag . Foreningen vil ikke offentliggøre indholdet af den aftale , som bestyrelsen skal tage stilling til . Det ville finansminister Mogens Lykketoft tirsdag heller ikke . Overfor Reuters Finans nøjedes han med at slå fast , at han var blevet enig med amterne om et forhandlingsresultat , og at parterne mødes igen mandag i næste uge . Ifølge Ritzaus Bureau har Lykketoft accepteret en skattestigning i amterne på 0 , 5 pct . point i 1998 . Amterne opererer med et budgetteret underskud i 1998 på 3 , 5 mia . svarende til en skattestigning på 0 , 8 pct . - Morten Bonde Pedersen ( + 45 ) 33 96 96 51 . ( c ) Reuters Limited 1997 . 
