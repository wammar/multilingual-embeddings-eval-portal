APM - KONKURRENT IND PÅ RUTEN EUROPA - USA - LLOYDS . KØBENHAVN , 26 november ( Reuter ) - Der er udsigt til , at alliancen Maersk Line og Sea - Land får skærpet konkurrence på containerfarten mellem USA og Europa . Således planlægger det kinesiske rederi Cosco i samarbejde med to andre rederier at indlede containerfart over Atlanterhavet i begyndelsen af 1997 , skriver Lloyd ' s List tirsdag . Cosco ( China Ocean Shipping Co ) er en af Maersk Line ' s største konkurrenter på containerområdet . Cosco vil sejle over Atlanten i samarbejde med Taiwans Yangming Marine Transport og det japanske Kawasaki Kisen Kaisha ( K Line ) , skriver Lloyd ' s List . Ifølge avisen vil alliancen være klar til at operere i februar 1997 , hvor de kan indføre en fast ugentlig afgang over Atlanterhavet . - Udover den transatlantiske handel er det ventet , at Cosco også vil iværksætte en containerservice i fuldt omfang mellem Asien og Middelhavet ved udgangen af næste år , skriver Lloyd ' s List . ( / uha ) . ( c ) Reuters Limited 1996 . 
