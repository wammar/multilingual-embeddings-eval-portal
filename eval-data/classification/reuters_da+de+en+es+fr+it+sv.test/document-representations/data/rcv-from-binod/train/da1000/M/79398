Valuta - USD nær fredagens svageste niveau i USA . KØBENHAVN , 24 januar ( Reuter ) - US - dollar handles i USA lige over 119 yen og 1 , 63 D - mark , og det svarer stort set til det svageste niveau for valutaen i Europa gennem fredagen . - Det er stadig de officielle kommentarer fra Japan , som støttede japanske yen i nattens handel , der påvirker dollaren negativt , siger dealere . De tilføjer , at rygter om intervention fra Bank of Japan også har holdt den amerikanske valuta nede i dag . Dollaren kan dog få nye impulser at handle på kl . 19 . 00 , når den amerikanske finansminister Robert Rubin holder tale , siger dealere . Den tyske valuta viser ikke nogen bestemt retning over for de europæiske valutaer fredag . - Der har verseret rygter om , at både den svenske og den portugisiske centralbank har været inde og købe op i deres egne valutaer for D - mark fredag eftermiddag , fortæller valutahandlere . Ifølge en dealer købte Bank of Portugal escudos til hhv . 100 , 13 , 100 , 14 og 100 , 15 for D - mark . Escudos - kursen er ved 15 . 15 - tiden 100 , 11 , og den svenske krone handles på samme tidspunkt til kurs 4 , 4210 mod D - marken . - Svenske kroner ligger stærkere efter Riksbankens intervention , siger en dealer . Den svenske valuta faldt markant tidligere i dag . Sent torsdag lå kursen på 4 , 3520 SEK per D - mark . Ingen af de to centralbanker har villet kommentere rygterne om intervention fredag . DEM / DKK USD / DKK FRF / DKK USD / JPY USD / DEM Fredag 15 . 25 3 , 8155 6 , 2235 1 , 1310 119 , 10 1 , 6315 Fredag 11 . 55 3 , 8160 6 , 2280 1 , 1310 118 , 90 1 , 6325 ( / klp ) . ( c ) Reuters Limited 1997 . 
