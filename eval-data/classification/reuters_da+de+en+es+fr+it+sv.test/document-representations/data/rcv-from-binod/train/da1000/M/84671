Ejendoms - aktier er undervurderede - blad . KØBENHAVN , 12 juni ( Reuter ) - De børsnoterede ejendomsselskaber har solide ledelser og høje indre værdier . Men på aktiemarkedet kan kurserne ikke følge med , og investorinteressen mangler . Det vurderer bladet Erhvervsejendom i sin leder i juni - nummeret . - Frustrationerne over de lave børskurser og investorernes manglende interesse har fået flere selskaber til at beslutte at sælge ud af ejendomsbesiddelserne og droppe ud af aktiemarkedet , skriver ansvarshavende redaktør Carsten Lehrskov . Ud over at fortidens synder stadig plager selskaberne , er ejendomsselskaberne heller ikke gode nok til at informere , og investeringerne er for passive , vurderer bladet . - For at få børskurserne op på det niveau de burde være , er det nødvendigt , at selskaberne profilerer og informerer bedre , og at passivitet afløses af dynamik , som må forventes af et selskab på børsen , skriver Carsten Lehrskov . Et enkelt ejendomselskab - Ejendomsselskabet Europa - synes dog ikke at kunne klage over manglende bevågenhed . Aktien har været diskuteret meget gennem de seneste par måneder i det såkaldte diskussionsforum på Internettet , hvor private investorer udveksler erfaringer og tip om det danske aktiemarked . Det har i flere perioder medført høj omsætning og store kursstigninger . - Eva Elgaard Pedersen ( + 45 ) 33 96 96 57 . ( c ) Reuters Limited 1997 . 
