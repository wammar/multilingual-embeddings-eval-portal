TELE DK SÆNKER PRISEN PÅ TELEFONI I SKANDINAVIEN . KØBENHAVN , 27 september ( Reuter ) - Tele Danmark sænker den 1 . november priserne på telefonsamtaler til Skandinavien med 20 pct . , oplyser Tele Danmark fredag . - Vi sætter udlandspriser på Skandinavien ned med 20 pct . - både om dagen og om aftenen , siger underdirektør Tom Togsværd , Tele Danmark , til Reuters Finans . Han afviser dog , at det er et modtræk til svenske Telia , der tidligere fredag annoncerede , at selskabet vil tilbyde mindst 10 pct . rabat på alle danskeres udlandssamtaler . Udover sænkningen af takstpriserne til Skandinavien vil Tele Danmark i løbet af oktober introducere international " hyggesnak " , der vil blive en pendant til den eksisterende indenlandske " hyggesnak " . Og yderligere vil det danske teleselskab lancere en ny ordning under navnet televenner . Denne ordning vil ifølge Togsværd betyde , at man som abonnent kan få rabat på samtaler til seks numre , uden - som indenlandske , efter eget valg . Rabatten bliver fem pct . om dagen og 15 pct . på samtaler om aftenen og i weekenden . Derudover trækker Tele Danmark fem pct . af regningen på samtaler i nat - og weekendtimerne til alle andre . ( / eep ) . ( c ) Reuters Limited 1996 . 
