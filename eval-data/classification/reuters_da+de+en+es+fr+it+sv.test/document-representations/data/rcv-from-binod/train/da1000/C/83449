1997 har levet op til forventningerne - Schouw . KØBENHAVN , 7 maj ( Reuter ) - De første måneder af regnskabsåret 1997 har indtil videre levet op til forventningerne hos Schouw & Co . , fremgår det af et referat fra selskabets generalforsamling . - Af formandens beretning fremgik det , at den forløbne del af 1997 fuldt ud har levet op til forventningerne , og at der for hele 1997 fortsat forventes et resultat efter skat lidt bedre end i 1996 , hedder det i referatet fra generalforsamlingen . Schouw & Co . kom ud af 1996 med et resultat før skat og ekstraordinærer poster på 131 , 4 mio . kr . mod 113 , 6 mio . kr . året før . Bestyrelsens forslag om et udbytte på 15 pct . blev godkendt på generalforsamlingen , fremgår det . - Ole Mikkelsen ( + 45 ) 33 96 96 54 . ( c ) Reuters Limited 1997 . 
