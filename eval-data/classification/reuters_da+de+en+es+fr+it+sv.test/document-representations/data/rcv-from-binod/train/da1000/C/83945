Dansk skibsfart formår at tilpasse sig - formand . KØBENHAVN , 22 maj ( Reuter ) - De danske rederier formår at tilpasse sig , selv om konkurrencen på verdensmarkedet er hård . Det sagde formanden for Danmarks Rederiforening , Niels Bach , på et pressemøde efter foreningens generalforsamling torsdag . - Selv om konkurrencen er intensiv , er den danske handelsflåde tonnagemæssigt øget i 1996 . Det afspejler , at skibsfarten har formået at effektivisere og tilpasse sig , og at vore rammebetingelser gør det muligt , sagde Niels Bach på pressemødet . Rederierne formåede i 1996 ikke at fastholde den forbedring af raterne , der skete i 1995 . - Til gengæld steg dollarkursen betydeligt , hvilket har influeret positivt på de fleste rederiers regnsakber . At dømme efter aktiekurserne må vore omgivelser have tillid til os - og tiltro til fremtiden , sagde Niels Bach . Valutamæssigt betød 1996 en rekordstor indsejling , fremgår det årsberetningen . Det var sidste gang , Niels Bach aflagde beretning for foreningen , da han i forbindelse med generalforsamlingen blev afløst på posten af adm . direktør Steen R . Krabbe fra D / S Norden . - Ole Mikkelsen ( + 45 ) 33 96 96 54 . ( c ) Reuters Limited 1997 . 
