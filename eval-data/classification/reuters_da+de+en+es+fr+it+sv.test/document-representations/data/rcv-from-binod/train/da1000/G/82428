Kammeradvokat afviser udsættelse af Grundlovssag . KØBENHAVN , 8 april ( Reuter ) - Grundlovssagen , som 10 EU - skeptikere fører ved Landsretten , kan ikke udsættes på grund af den sag , de samme 10 EU - skeptikere fører mod Procesbevillingsnævnet . Det siger regeringens advokat i Grundlovssagen om Danmarks medlemskab af EU , kammeradvokat Karsten Hagel - Sørensen . De 10 EU - skeptikere , der har anlagt sag mod den danske regering for at have skrevet under på Maastricht - traktaten , blev mandag afvist af Landsretten i den sideløbende sag mod Procesbevillingsnævnet . Ifølge en pressemeddelelse fra EU - skeptikernes advokater , Christian Harlang og dr . jur . Ole Krarup , er mandagens dom nu anket til Højesteret , der ventes at bruge to til tre måneder på at behandle sagen . Sagen mod Procesbevillingsnævnet handler om at få udleveret en række dokumenter fra Folketingets Europaudvalg . Derfor er sagen en direkte afløber af Grundlovssagen . Og derfor mener Christian Harlang , at Grundlovssagen bør afvente Højesterets afgørelse i nævnssagen . Det kan i givet fald udsætte Grundlovssagen to til tre måneder . En sådan udvikling kan være kritisk for regeringen , der ifølge økonomiminister Marianne Jelved satser på en folkeafstemning om resultatet af regeringskonferencen i foråret 1998 . Det kan blive svært , når økonoministeren samtidig ønsker Grundlovssagen afsluttet før en afstemning . - Jeg har svært ved at se , at resultatet af regeringskonferencen bliver ratificeret før Grundlovssagen er afsluttet , sagde Marianne Jelved mandag . Ifølge kammeradvokat Karsten Hagel - Sørensen skydes økonomiministerens forventninger ikke i sænk af EU - skeptikernes sag mod Procesbevillingsnævnet . - Landsretten har tidligere meddelt , at sagen mod Procesbevillingsnævnet ikke har opsættende virkning på Grundlovssagen . Hvorfor skulle den så have det nu , hvor Landsretten har afvist sagen , siger Karsten Hagel - Sørensen til Reuters Finans tirsdag . Kammeradvokaten oplyser i øvrigt , at Landsretten i sidste uge meddelte , at den skriftlige procedure i Grundlovssagen nu er afsluttet . Samtidig er parterne indkaldt den 28 . april , hvor den mundtlige procedure ventes planlagt . Ifølge Landsretten er Grundlovssagen berammet til domsforhandling den 26 . maj . Alle parter i sagen venter , at taberen af Grunslovssagen vil anke til Højesteret . Der er til gengæld nogen uenighed om , hvornår der så kan ventes en endelig afgørelse fra Højesteret . Lederen af regeringens kooordinationsgruppe , ambassadør Laurids Mikaelsen , vurderer tirsdag overfor Reuters Finans , at der kan ventes en endelig afgørelse i foråret 1998 . Det afviser EU - skeptikernes advokater dog . Professor i EU - og Folkeret , Hjalte Rasmussen har tidligere spået , at afgørelsen falder mellem oktober 1998 og juni 1999 . - Stig Ørskov Pedersen ( + 45 ) 33 96 96 59 . ( c ) Reuters Limited 1997 . 
