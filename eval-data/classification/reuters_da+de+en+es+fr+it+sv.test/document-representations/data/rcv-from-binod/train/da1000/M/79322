Valuta - USD på dagens højeste kurser , GBP i fokus . KØBENHAVN , 23 januar ( Reuter ) - Den amerikanske valuta bliver torsdag eftermiddag handlet tæt på dagens stærkeste kurser . - Der var dog ikke nogen umiddelbar valuta - effekt af jobless claims nøgletallet kl . 14 . 30 , og Bundesbanks fastholdelse af renterne var som forventet , og kan derfor heller ikke forklare stigningen i USD , siger en valutahandler . Flere valutahandlere mener , at opmærksomheden på valutamarkedet midlertidigt er skiftet over mod det britiske pund . - Jeg tror , at en stor del af grunden til , at dollaren har holdt sig så godt oppe , er det tidligere fald i Pund Sterling , vurderer Richard Vullo , vice - direktør i Bayerische Hypotheken und Wechselbank . Det britiske pund ligger torsdag eftermiddag nogenlunde roligt , og lidt stærkere efter nattens fald . Pundet omsættes på kurs 2 , 6783 per D - mark , men var tidligere på dagen helt nede i 2 , 6592 i forhold til den tyske valuta . Valutaen nåede onsdag et års stærkeste niveau på 2 , 7240 . - Nattens fald i pundet var ikke alvorligt , der var mere tale om justering af positioner , vurderer valuta - analytiker Joe Prendergast fra Merrill Lynch i London . DEM / DKK USD / DKK FRF / DKK USD / JPY USD / DEM Torsdag 15 . 30 3 , 8155 6 , 2740 1 , 1320 119 , 60 1 , 6455 Torsdag 11 . 45 3 , 8160 6 , 2515 1 , 1310 119 , 05 1 , 6390 ( / klp ) . ( c ) Reuters Limited 1997 . 
