Midtbørs anbefaler køb af call - option på KFX . KØBENHAVN , 2 april ( Reuter ) - Efter de seneste dages kraftige fald i de amerikanske aktier og det efterfølgende fald i KFX - indekset på 1 , 2 pct . , anbefaler Midtbørs nu et kortsigtet køb af det danske aktieindeks . Det fremgår af bankens ugentlige kommentar , Finans Fokus . Midtbørs anbefaler konkret at købe en maj call - option på KFX - indekset med en aftalekurs omkring det nuværende kursniveau . - Medmindre der forekommer nye aktiekursfald i USA er korrektionen overstået for denne gang . Køb nu er dog noget risiko betonet , og vi anbefaler generelt en afventende holdning . Det er dog væsentligt at holde fast i , at det danske aktiemarked trods voldsomme bevægelser ikke forekommer preset eller uden købsinteresse - tværtimod , lyder bankens begrundelse for anbefalingen . - Per Bech Thomsen ( + 45 ) 33 96 96 56 . ( c ) Reuters Limited 1997 . 
