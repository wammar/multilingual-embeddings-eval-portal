PRISEN PÅ RÅOLIE FALDER PGA VARMT OKTOBERVEJR . LONDON , 22 oktober ( Reuter ) - Et forholdsvist varmt efterårsvejr i Europa har tirsdag formiddag været med til , at få oliehandlerne til at sende prisen på råolie en anelse ned . Endvidere faldt prisen på råolie i går i USA . - Det amerikanske marked er faldet en anelse tilbage , og vi har varmt vejr i Europa , så køberne holder lidt igen , siger en oliehandler . En tønde råolie til lastning i december koster en lille time efter åbningen på oliebørsen IPE i London 24 , 44 USD mod en slutpris mandag på 24 , 64 USD . Olieprisen er ellers på det seneste steget som følge af lave olielagre på begge sider af Atlanten . Sidste uge toppede spotprisen på Brent på det højeste niveau siden Golf - krigen . Men manglen på kulde og forlydender om , at to amerikanske raffinaderier vil øge produktionen , har dæmpet frygten for oliemangel i vinter , forlyder det fra oliehandlere . Prisen på en tønde Brent råolie med lastning i januar er i løbet af de første handler tirsdag faldet 12 cent til 23 , 73 US - dollar . ( / Reuter / eep ) . ( c ) Reuters Limited 1996 . 
