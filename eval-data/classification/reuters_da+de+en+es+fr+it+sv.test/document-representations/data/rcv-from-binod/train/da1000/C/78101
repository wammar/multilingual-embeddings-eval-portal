CARLSBERG / BASS - AFTALE SENDT TIL MONOPOLMYNDIGHED . LONDON , 9 december ( Reuter ) - Den britiske handels - og industriminister Ian Lang besluttede mandag at overdrage godkendelsen af fusionen mellem de to bryggerier Carlsberg - Tetley og Bass til monopolmyndighederne , Monopolies and Mergers Commission . Ministeriet sagde i en meddelelse , at den foreslåede sammenlægning giver anledning til bekymringer om en betydelig øget koncentration i bryggerisektoren . Carlsberg - Tetley ejes ligeligt af Carlsberg og den engelske bryggerigruppe Bass . Bass ønsker at overtage hele Carlsberg - Tetley mod en aktiepost til Carlsberg på 20 pct . i Bass - gruppen . ( c ) Reuters Limited 1996 . 
