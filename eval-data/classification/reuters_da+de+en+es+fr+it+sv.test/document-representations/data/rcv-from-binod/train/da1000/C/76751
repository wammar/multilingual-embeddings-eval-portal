JYSKE BANK OG BRFKREDIT INDLEDER SAMARBEJDE . KØBENHAVN , 8 oktober ( Reuter ) - BRFkredit har lavet en samarbejdsaftale med Jyske Bank , der indebærer , at Jyske Bank kan stille garanti på op til 20 pct . af et lån hos realkreditinstituttet , meddeler BRFkredit tirsdag . - I en forsøgsperiode vil en række filialer af Jyske Bank i midtjylland få mulighed for at stille garantier for BRFkredit , skriver BRFkredit . I forsøgsperioden afprøves de rutiner , der er nødvendige for at sikre en hurtig og effektiv arbejdsgang i samarbejdet , oplyser realkreditinstituttet . - Efter forsøgsperiodens udløb er det hensigten at tilbyde alle pengeinstitutter et samarbejde om garantistillelse , hedder det i pressemeddelelsen fra BRFkredit . ( / olm ) . ( c ) Reuters Limited 1996 . 
