Goldman S sænker dansk BNP - skøn til 3 , 3 pct i 97 . KØBENHAVN , 23 april ( Reuter ) - Økonomerne i investeringsbanken Goldman Sachs sænker nu forventningerne til den økonomiske vækst i Danmark i år . I banken seneste prognose lyder forventningen til den danske BNP - vækst i 1997 på 3 , 3 pct . mod tidligere 3 , 5 pct . Nedjusteringen kommer efter offentliggørelsen af BNP for fjerde kvartal 1996 i starten af april , som med en stigning på 3 , 3 pct . år / år skuffede økonomerne i Goldman Sachs en anelse . - Det afspejler hovedsageligt lavere vækst i alle komponenterne af den indenlandske efterspørgsel . I 1998 venter vi fortsat , at stærkere udenlandske markeder opvejer den aftagende indenlandske efterspørgsel , skriver økonomerne , der forudser , at BNP - væksten i 1998 aftager til 3 , 0 pct . Selvom investeringsbanken fastholder sine forventninger om en inflation på 2 , 6 pct . i 1997 stigende til 3 , 1 pct . i 1998 , får udviklingen en advarende kommentar med på vejen . Bl . a . giver styrken i det økonomiske opsving øget grund til bekymring omkring den fremtidige udvikling i inflationen , mener økonomerne . - Stigende kapacitetsudnyttelse og et opadgående pres på lønningerne understreger risiciene for inflationen på længere sigt , hedder det i prognosen . Goldman Sachs forventer at de lange renter stiger i de kommende måneder og en udvidelse af det 10 - årige rentespænd til Tyskland er i kortene . - Selvom det 10 - årige spænd til Tyskland stadig har indregnet en betydelig risikopræmie , forventer vi en midlertidig udvidelse i forbindelse med et globalt salg af obligationer i de kommende måneder , skriver økonomerne . Reuters Finans . - Per Bech Thomsen ( + 45 ) 33 96 96 56 . ( c ) Reuters Limited 1997 . 
