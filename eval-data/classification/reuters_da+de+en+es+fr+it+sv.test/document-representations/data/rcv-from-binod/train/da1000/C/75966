JYSKE BRYG FORTSÆTTER FREM MED BRYGGERIGRUPPEN . KØBENHAVN , 27 august ( Reuter ) - Jyske Bryg Holding fortsatte - i kraft af sin ejerandel på 55 pct . i Bryggerigruppen - sin resultatfremgang i første halvår 1996 . Koncernens resultat før skat steg fra 33 , 3 mio . kr . til 34 , 8 mio . kr . - svarende til en stigning på 4 , 5 pct . Den væsentligste aktivitet i Jyske Bryg Holding er medejerskabet af Bryggerigruppen , hvis resultat pro rata konsolideres i forhold til ejerandelen . En gunstig valutaudvikling i de første seks måneder af året var en af årsagerne til , at Bryggerigruppen fik en stigning i resultatet før skat på 19 pct . til 42 mio . kr . - Under forudsætning af stabile valutakurser og et uændret kursniveau på obligationer - forventes koncernens resultat før og efter skat at vise en mindre fremgang , skkriver ledelsen . I 1995 fik koncernen et resultat før skat på 81 mio . kr . og efter skat 48 mio . kr . ( / jnu ) . ( c ) Reuters Limited 1996 . 
