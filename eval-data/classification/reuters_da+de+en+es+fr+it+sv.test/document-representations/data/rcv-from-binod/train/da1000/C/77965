INWEAR OG CARLI GRY BØR KOSTE DET SAMME - DEALERE . KØBENHAVN , 29 november ( Reuter ) - Efter sin første uge på aktiemarkedet er InWear - aktien allerede blevet en større succes end Carli Gry , vurderer flere handlere fredag over for Reuters Finans . - Der har været meget stor efterspørgsel efter InWear - aktier . Større end jeg husker det fra Carli Grys første uge på Fondsbørsen . InWear har nok indtil videre fundet sit leje omkring de 260 - 270 , men på lidt længere sigt skal den handles på samme niveau som Carli Gry , vurderer en handler . Den generelle vurdering blandt handlerne er , at InWear derfor på sigt skal handles omkring kurs 300 . Carli Gry handles fredag middag til kurs 296 , mens en aktie i InWear koster 266 kr . En handler vurderer , at kursen på InWear ikke foreløbig vil komme under de 260 , da emissionsbanken , Den Danske Bank - ifølge handleren - holder hånden under aktien . I forbindelse med emissionen i InWear blev der udbudt 3 , 6 mio . aktier a 10 kr . til kurs 220 . I løbet af de første fire handelsdage er der blevet omsat 1 , 7 mio . aktier i InWear . Omsætningen i InWear ventes at blive mere moderat i de kommende uger . Ud af de 3 , 6 mio aktier er de 25 pct . blevet placeret hos private investorer , mens 50 pct . er placeret hos udenlandske investorer har InWear oplyst . - Der har været en del danske pensionskasser , som har købt op i InWear , bl . a fordi de ikke fik så mange aktier ved emissionen . Endvidere har de set , at både Carli Gry og Hennes & Mauritz i Sverige , er steget pænt . Vurderingen i markedet er , at InWear mindst er lige så attraktiv , som de andre to . Min vurdering er , at det er både danske og udenlandske investorer , som har købt og solgt aktierne , siger en handler . Ifølge handlerne har både de danske og udenlandske investorer i lang tid savnet flere forbrugsaktier på det danske aktiemarked , derfor har tidspunktet for introduktionen været perfekt . På de udenlandske aktiemarkeder er der generelt stor efterspørgsel efter forbrugsaktier for tiden , tilføjer en handler . Investorerne er samtidig usikre på , om forbrugsaktierne kan leve op til de store forventninger . - Det ved vi først , når vi ser nogle regnskabstal fra Carli Gry og InWear . Men min vurdering er , at de nok skal indfri forventningerne på kort sigt . På lidt længere sigt er de meget afhængige af de internationale konjunkturer , og så er det hele mere usikkert , siger en handler . ( / jnu ) . ( c ) Reuters Limited 1996 . 
