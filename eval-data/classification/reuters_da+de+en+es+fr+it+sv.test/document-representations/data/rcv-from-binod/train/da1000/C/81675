D / S Torm venter bedre produkttankmarked i 1997 . KØBENHAVN , 18 marts ( Reuter ) - D / S Torm forventer , at markedet for produkttankskibe vil blive forbedret i 1997 , fremgår det af rederiets årsregnskabsmeddelelse tirsdag . - Den globale vækst i transportmængden af raffinerede produkter forventes i 1997 at stige tilstrækkeligt til at absorbere tilgangen af tanktonnage . Forventningen om øget import til Kina skulle muliggøre et højere rateniveau , skriver Torm . Også til Sydkorea , Japan og Indien ventes importen af visse af de rafinerede produkter øget . Bulkmarkedet vurderes at befinde sig på et balancepunkt . - Selv små ændringer i efterspørgslen kan skabe store udslag i fragtraterne over året , vurderer Torm . Fremgang i stålindustrien , øget import af kul til kraftværker i Japan og Asien samt positive udsigt for korntransporten i første halvdel af 1997 , vil få en vis effekt på tørlastmarkedet . Samtidig er der udsigt til en betydelig tilgang af nye bulk carriers . - På basis af den forventede stærke aktivitet indenfor kornsektoren vil markedet antageligt være i stand til at absorbere tilgangen af tonnage i første halvdel af året . For året som helhed skønnes bulkmarkedet imidlertid ikke at blive tilfredsstillende , skriver rederiet . Torms resultat for 1997 vil derfor også afhænge en del af udviklingen på dette marked , fordi det udvidede engagement på dette område i højere grad end hidtil får indflydelse på det samlede resultat , konstateres det . ( c ) Reuters Limited 1997 . 
