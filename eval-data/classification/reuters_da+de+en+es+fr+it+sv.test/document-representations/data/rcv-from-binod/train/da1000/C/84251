Mols - Linien fortsætter fremgang i april / maj - dir . KØBENHAVN , 30 maj ( Reuter ) - Mols - Linien fortsatte i april og maj den fremgang , som blev set i årets første kvartal , hvor overførselstallet for personbiler satte rekord . Det oplyser Mols - Liniens nyudnævnte adm . direktør , Preben Wolff , der hidtil har været økonomidirektør i selskabet . - Den trend vi tilkendegav på generalforsamlingen er kørt videre i april og maj , siger Preben Wolff til Reuters Finans fredag . Om 1997 under et blive rekordår vil Preben Wolff ikke vurdere allerede nu . - Det afhænger i høj grad af højsæsonen i juli og august , oplyser Preben Wolff . Fremgangen betyder samtidig ifølge Preben Wolff , at Mols - Linien i øjeblikket vinder markedsandele på Kattegat - trafikken . - Vi øger vores markedsandel med mellem en halv og hel pct . måned for måned , vurderer Preben Wolff . Mols - Linien er samtidig klar med modtræk over for Cat - Links prisnedsættelser i denne uge , der specielt går efter privatbilisterne . Mols - Linien går den anden vej og vil primært satse på at genvinde noget af det tabte terræn på markedet for erhvervsbilister , der i øjeblikket udgør omkring 60 pct . af Mols - Liniens personbilsoverførsler . - Vi vil tilknytte vores erhvervskunder tættere gennem samarbejdsaftaler , men der er samtidig yderligere tilbud undervejs til både private og erhvervsbilister , siger Preben Wolff . Mols - Linien håber samtidig , at det i 1997 vil lykkedes at øge samarbejdet med føderuten mellem Hundested og Rørvig for at kapre flere kunder fra det nordsjællandske område . Preben Wollf håber på en bedre koordinering af sejlplanerne , ligesom der arbejdes med planer om en kortere overfartstid - enten gennem en opgradering af Hundested - Rørvig overfartens nuværende tonnage eller ved indsættelse af ny tonnage . Mols - Liniens største konkurrent , Cat - Link overfarten mellem Århus og Kalundborg , oplyste fredag , at rederiet i de første fem måneder af 1997 har haft en fremgang i antallet af overførte personbiler på 37 pct . i forhold til samme periode sidste år og en fremgang i passagerantallet på 48 pct . - Stig Ørskov Pedersen ( + 45 ) 33 96 96 59 . ( c ) Reuters Limited 1997 . 
