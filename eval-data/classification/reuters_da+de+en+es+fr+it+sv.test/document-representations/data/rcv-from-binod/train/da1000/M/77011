Valuta - SEK ubeslutsom efter svensk repofald . KØBENHAVN , 22 oktober ( Reuter ) - Sverige sænkede tirsdag morgen reporenten til 4 , 85 pct . fra 4 , 95 pct . , og det fik umiddelbart konsekvenser får den svenske valuta , som gled ned på lavere niveauer . Den har dog genvundet det tabte , og tirsdag formiddag er den svenske krone endnu stærkere end før rentesænkningen blev en realitet . Kursen er lidt efter kl . 11 . 00 4 , 3050 per D - mark mod 4 , 3070 sent mandag . Lige efter reponedsættelsen kl . 9 . 30 dykkede kronen en kort overgang ned til 4 , 3120 , før den igen steg . Dollaren er svækket i forhold til yen og D - mark , og det er primært profittagning , der skubber kursen ned , mener dealere . Nogle i markedet er af den opfattelse , at aktieemissionen i Deutche Telecom også har betydning for kursen på den tyske valuta . - Aktieemissionen i Deutche Telecom skal rejse 15 mia . DEM , og det er det største aktiesalg i Europas historie . Omkring 30 pct . af aktierne ventes placeret uden for Tyskland , og derfor bliver der en øget efterspørgsel efter den tyske valuta , mener dealere . Andre markedsdeltagere mener , at den væsentligste årsag til dollarens svækkelse over for yen og D - mark skal findes i natten japanske marked . - Der har cirkuleret rygter om , at japanske investorer har købt store mængder af D - mark i forbindelse med deres udenlandske obligationsinvesteringer , sagde en europæisk dealer i Tokyo . Dette skulle have startet opkøbet af D - mark mod yen , og indirekte har dette så påvirket forholdet mellem US - dollar og D - mark , vurderede han . DEM / DKK USD / DKK FRF / DKK USD / JPY USD / DEM Tirsdag 11 . 13 3 , 8285 5 , 8720 1 , 1330 112 , 60 1 , 5330 Mandag 14 . 25 3 , 8280 5 , 8875 1 , 1325 112 , 80 1 , 5385 ( / klp ) . ( c ) Reuters Limited 1996 . 
