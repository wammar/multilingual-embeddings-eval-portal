DI SER BEHOV FOR LAVERE ERHVERVSBESKATNING I FL97 . KØBENHAVN , 1 november ( Reuter ) - Dansk Industri ( DI ) ser et klart behov for at sænke skattetrykket på erhvervsområdet , fremgår det af en kommentar fra DIs adm . direktør Hans Skov Christensen ovenpå sammenbruddet i finanslovforhandlingerne mellem regeringen og Det Konservative Folkeparti . - Den samlede beskatning af dansk erhvervsliv hører blandt de hårdeste i Europa , og behovet for at sænke skattetrykket på erhvervsområet er ekstra presserende på baggrund af de seneste års forringelse af den danske konkurrenceevne , skriver Hans Skov Christensen . Han håber , at de ansvarlige politiske partier fortsat vil arbejde på at lempe erhvervsbeskatningen , og DI - direktøren tilskriver sammenbruddet en manglende vilje til at finde besparelser på de offentlige udgifter til at finansiere skattelettelserne . ( / eep ) . ( c ) Reuters Limited 1996 . 
