AARS BANK VENTER BEDRE RESULTAT FØR SKAT I 1997 . KØBENHAVN , 14 februar ( Reuter ) - Aars Bank forventer at kunne præstere et bedre resultat før skat i 1997 trods konkurrence på renterne , fremgår det af bankens årsregnskabsmeddelelse for 1996 . - Banken venter også for 1997 en betydelig konkurrence på renterne , og ved et uændret renteniveau budgetteres med et øget overskud før skat , skriver banken . Ledelsen konstaterer , at bankens drift er i en stabil udvikling med forbedret indtjening , styr på omkostningerne og tilgang af både nye kunder og aktionærer . Banken fik i 1996 et resultat før skat på 2 , 5 mio . kr . ( c ) Reuters Limited 1997 . 
