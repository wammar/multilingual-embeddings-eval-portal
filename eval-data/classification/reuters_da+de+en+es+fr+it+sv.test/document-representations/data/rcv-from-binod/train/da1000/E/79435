USA - TAL AFGØR UDVIKLING DENNE UGE - SYDBANK . KØBENHAVN , 27 januar ( Reuter ) - Det bliver først og fremmest en række amerikanske nøgletal , der afgør udviklingen på markederne i denne uge , vurderer analytikere fra Sydbank i deres ugentlige kommentar til markedet . - De vigtigste økonomiske nøgletal i denne uge kommer endnu engang fra USA . Samlet set venter Sydbank , at tallene endnu engang vil understrege styrken i amerikansk økonomi , hvorfor obligationsmarkedet sandsynligvis fortsat vil være nervøst , skriver analytikerne . De mener , at employment cost - indekset , der offentliggøres tirsdag , vil kunne give en vigtig indikation af , om den amerikanske centralbank allerede på mødet i februar hæver de korte renter . På fredag offentliggøres der amerikanske BNP - tal for fjerde kvartal , og her venter Sydbank en markant højere stigningstakt end kvartalet før . - Bliver stigningen højere , vil det med stor sandsynlighed medføre et negativt obligationsmarked , hedder det . Amerikansk forbrugertillid og tal for ordreindgang af varige forbrugsgoder i december ventes at få mindre betydning for markedet end normalt . ( / olm ) . ( c ) Reuters Limited 1997 . 
