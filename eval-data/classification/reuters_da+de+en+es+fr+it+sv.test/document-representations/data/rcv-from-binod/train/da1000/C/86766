ANALYSE - Garantier stiger 30 pct i mindre banker . KØBENHAVN , 15 august ( Reuter ) - Bankernes garantier er i første halvår vokset markant i forhold til samme periode sidste år . Det viser en gennemgang af de hidtil offentliggjorte regnskaber fra 36 mindre og mellemstore pengeinstitutter , som Reuters Finans har lavet . I forhold til samme periode sidste år er garantierne i første halvår vokset med 30 pct . , og svarer nu til knap 35 pct . af de samlede udlån . Et år tidligere svarede garantierne til 30 pct . af udlånsmassen . Ifølge direktør Bjarne Jensen fra Bjarne Jensen Consult skyldes væksten et forøget forretningsomfang , specielt i de mindre bankers samarbejde med Totalkredit . - En meget af stor del af de mindre bankers garantiporteføljer er garantier , der er givet til Totalkredit . De er givet for at sikre Totalkredit , at bankerne gennemfører en fornuftig kreditvurdering , siger Bjarne Jensen . Fra september i år vil de mindre og mellemstore pengeinstutters samarbejde med Totalkredit blive udvidet yderligere , idet et samarbejde mellem Realkredit Danmark og Totalkredit vil give bankerne mulighed for at tilbyde Flex - lån efter det distributionskoncept , som Totalkredit arbejder efter . Stigningen i garantiforpligtigelsen indvirker positivt på beregningen af bankernes tabsprocent , der opgøres som tab og hensættelser sat i forhold til garantier og udlån . Efter første halvår er bankernes tabsprocent i gennemsnit blevet forbedret med 0 , 22 pct . point til 0 , 34 pct . Udover stigningen i garantier skyldes faldet i tabsprocenten også et stigende udlånsomfang kombineret med et markant fald i tab og hensættelser , viser en gennemgang af tallene . De 36 pengeinstitutter har i gennemsnit øget sine udlån med 14 pct . , mens tab og hensættelser er faldet 28 pct . - Eva Elgaard Pedersen ( + 45 ) 33 96 96 57 . ( c ) Reuters Limited 1997 . 
