Harboes øgede afsætning i Danmark i 96 / 97 . KØBENHAVN , 12 august ( Reuter ) - Harboes Bryggeri har i regnskabsåret 1996 / 97 oplevet en fremgang i afsætningen af øl og læskedrikke på det danske marked , mens eksporten oplevede en stabilisering af afsætningen på flere markeder . Det fremgår tirsdag af koncernens årsregnskab , der viste et resultat før skat på 52 , 2 mio . kr . mod 28 , 8 mio . kr . året før . - Der er tale om en ekspansion i salget til eksisterende kunder og indgåelse af en række nye samhandelsaftaler . Eksportfunktionen har opnået en stabilisering af afsætningen fordelt på flere markeder . Efterspørgslen efter de forskellige typer maltekstrakt , som primært afsættes til bagerisektoren har været stigende , skriver ledelsen . Harboes Bryggeri er dog andet end en bryggerivirksomhed , og kan opdeles i to hovedområder , bryggeri - og kalkunvirksomhed . For regnskabsåret 1996 / 97 andrager den samlede omsætning for bryggeriaktiviteterne 550 mio . kr . med et samlet nettoresultat på 38 mio . kr . Ledelsen venter , at bryggerivirksomheden i regnskabsåret 1997 / 98 vil kunne fremvise en afsætningsmæssigfremgang på både hjemmemarkedet og på eksportmarkederne . Optimismen skyldes en kombination af en fortsat optimering af produktion og sortiment , samt en udbygning af salgsorganisationen og markedsføringen med henblik på en styrket kundetilpasning . Harboes tyske bryggeri , Darguner Klosterbrauerei , måtte i regnskabsåret realisere en omsætningstilbagegang på 17 pct . til 302 mio . kr . Årets resultat faldt med 49 pct . til 15 , 5 mio . kr . , hvilket tilskrives en kombination af øgde investeringer og en mindre indtægsføring af tilskuddet fra den tyske stat . Det estiske bryggeri , Viru Ölu , måtte ligeledes realisere et fald i både omsætning og resultat . Bryggeriet kom ud med et underskud på 1 , 5 mio . kr . mod et overskud året før på 0 , 6 mio . kr . - Den vanskelige situation var forventet og skyldes primært skift i skatte - og afgiftsregler på det estiske marked , der har medført et generelt fald i afsætningen af øl , skriver ledelsen . Kalkunaktiviteterne har i året haft en omsætning på 211 mio . kr . og realiseret et underskud på en mio . kr . Koncernen har i årets løb udskilt kalkunaktiviteterne i to selskaber . Forarbejdningen og salget af kalkunkødet varetages af det Harbofarm , der fik et overskud på 12 , 7 mio . kr . mod et underskud året før på 22 mio . kr . Opdrætten varetages af Danske Kalkuner , som i sit første regnskabsår realiserede et underskud på 8 , 5 mio . kr . For hele kalkunvirksomheden venter ledelsen forbedrede resultater i regnskabsåret 1997 / 98 . På bundlinien kom Harboes Bryggeri ud med et resultat efter skat på 36 , 9 mio . kr . mod 11 , 5 mio . kr . Resultatet er positivt påvirket af salg af egne aktier med en avance på 6 , 4 mio . kr . Harboes Bryggeri venter , at komme igennem regnskabsåret 1997 / 98 med et resultat , der er på mindst samme niveau , som i 1996 / 97 , fremgår det af årsregnskabet . - Samlet har ledelsen positive forventninger til indeværende års koncernresultat , hvor der budgetteres med et resultat på samme niveau som i 1996 / 97 , skriver Ledelsen venter øget aktivitet i det kommende år . - Med forventning om et øget aktivitetsniveau inden for både bryggeri - og kalkunområdet er det ledelsens vurdering , at der bliver tale om en fortsat konsolidering , hedder det om fremtiden . - Jørn Nurkka ( + 45 ) 33 96 96 55 . ( c ) Reuters Limited 1997 . 
