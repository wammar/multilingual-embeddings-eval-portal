DDB OG UNI FÅR FORTSAT HOLD - ANBEFALING AF SALOMON . KØBENHAVN , 10 februar ( Reuter ) - Den amerikanske investeringsbank , Salomon Brothers , fastholder sin hold - anbefaling på Den Danske Bank og Unibank , fremgår det af en ny rapport om de nordiske banker . - Mens de danske bankers aktier har klaret sig marginalt dårligere end andre nordiske banker siden begyndelsen af 1996 , har vores fortsatte holdanbefaling på Den Danske Bank og Unibank været en smule pinlig i 1997 , skriver analytikerne i analysen med henvisning til de store kursstigninger i januar . Prisstigningerne har indsnævret afstanden mellem den indre værdi og aktiernes pris på Fondsbørsen . - Begge bankers aktier har udviklet sig fornemt indtil videre i år og i december 1996 , og er begyndt at lukke hullet mellem kurs / indre værdi og aktiekursen , som det er sket i Sverige og i mindre grad i Norge . Trods den fortsatte hold - anbefaling , så ser bankanalytikerne hos Salomon Brothers fortsat optimistisk på mulighederne for de danske banker , fremgår det . - Vi anbefaler fortsat Den Danske Bank som en af de stærkeste i regionen og et selskab med muligheder på sigt , hedder det i analysen . Analytikerne tror specielt på , at det vil lykkes for Den Danske Bank at få fjernet overlapninger af produktion og distribution af produkter fra Danske Liv & Pension og Danica . - Den Danske Banks omkostningsprocent var med 59 pct . allerede konkurrencedygtig efter første halvår 1996 , skriver Salomon Brothers . - Ole Mikkelsen ( + 45 ) 33 96 96 54 . ( c ) Reuters Limited 1997 . 
