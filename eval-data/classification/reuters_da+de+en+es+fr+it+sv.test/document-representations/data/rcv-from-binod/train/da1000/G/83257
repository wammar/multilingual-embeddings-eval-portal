S appelerer til SF og Enhl forud for finanslov . KØBENHAVN , 30 april ( Reuter ) - Forud for efterårets finanslovsforhandlinger lægger Socialdemokratiets politiske ordfører , Torben Lund , afstand til Venstre og de konservative . Til gengæld appelerer han til SF og Enhedslisten . - Det er ærgerligt , at de to borgerlige partier er så optaget af at føre valgkamp , at de slet ikke vil være med til at løse problemer . Ville de så i det mindste lade være med at gå i vejen for vi andre , som har arbejdstøjet på . Ikke engang det lever de op til , sagde Torben Lund i sin 1 . maj - tale i Vejle torsdag morgen . Umiddelbart efter , at han lagde luft til de to borgerlige oppositionspartier for deres manglende samarbejdsvilje - blandt andet under sidste års finanslovsforhandlinger - rakte han hånden frem mod SF og Enhedslisten . - Det ( at de borgerlige går i vejen for regeringen , red . ) flytter et tungt ansvar over på SF og Enhedslisten . Det levede de op til med finansloven for 1997 . Det bliver afgørende , at den ansvarlighed også holder i 1997 , sagde Torben Lund . Da Nyrup havde præsenteret oplægget til den kommende finanslov på et pressemøde onsdag , sagde han , at han ikke kunne forestille sig , at oppositionen vil afslå at samarbejde mod de opstillede mål . - Jeg har noteret mig , at oppositionen både til højre og venstre er interesseret i at samarbejde , sagde han . - Morten Bonde Pedersen ( + 45 ) 33 96 96 51 . ( c ) Reuters Limited 1997 . 
