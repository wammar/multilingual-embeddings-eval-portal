Nationalbank ser rolig inflationsudvikling . KØBENHAVN , 28 februar ( Reuter ) - Nationalbanken karakteriserer udviklingen i den danske inflation som rolig , når der tages hensyn til den konjunktursituation landet er i , fremgår det af Danmarks Nationalbanks kvartalsoversigt for februar 1997 . - Der har været en vis opgang i prisstigningstakten gennem året , men stigningstakten må alt i alt betegnes som rolig konjunktursituationen taget i betragtning , hedder det . Årsstigningstakten i forbrugerpriserne var 2 , 4 pct . i fjerde kvartal 1996 og 2 , 1 pct . for året som helhed . ( c ) Reuters Limited 1997 . 
