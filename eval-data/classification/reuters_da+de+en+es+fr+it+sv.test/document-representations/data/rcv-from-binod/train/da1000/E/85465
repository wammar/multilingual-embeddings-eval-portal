CSFB forventer dansk inflation under to pct i 1997 . KØBENHAVN , 7 juli ( Reuter ) - Credit Suisse First Boston ( CSFB ) ser ingen trussel mod den danske inflation trods en stigning i maj på 0 , 7 pct . til en årlig stigningstakt på 2 , 1 pct . , fremgår det af investeringsbankens ugebrev mandag . - Vi forventer , at inflationsraten vil falde fra majs 2 , 1 pct . til at slutte året i 1 , 9 pct . , som også vil udgøre årets gennemsnit , skriver CSFB . Banken tillægger den store prisstigning i maj engangs - faktorer , som det ikke er sandsynligt vil gentage sig , understreges det . CSFB forventer , at aktiviteten i den indenlandske del af økonomien vil dæmpes og give plads til en udnyttelse af de gunstigere europæiske eksportmarkeder . Nationalregnskabet for første kvartal , der blev offentliggjort sidste mandag , overvurderer opbremsningen i den hjemlige økonomi , tilføjer investeringsbankens analytikere . De stærke konjunkturer bør i højere grad udnyttes til at konsolidere de offentlige finanser , da en faldende ledighed gør sådanne indgreb politisk set nemmere , anfører CSFB . - Søren Linding Jakobsen ( + 45 ) 33 96 96 53 . ( c ) Reuters Limited 1997 . 
