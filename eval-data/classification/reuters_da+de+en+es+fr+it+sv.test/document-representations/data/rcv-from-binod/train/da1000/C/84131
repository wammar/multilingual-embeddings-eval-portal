Svensk ejd selskab vil købe for 1 mia i Kbh - avis . KØBENHAVN , 28 maj ( Reuter ) - Den svenske ejendomskoncern Wihlborg , der er noteret på Stockholms Fondsbørs ' A - liste , vil opkøbe ejendomme i Københavnsområdet for mere end en mia . svenske kr . , skriver den svenske avis Dagens Industri onsdag . - Vi har i dag omkring 55 . 000 etagemeter på Sjælland , men visionen er , at vi skal op på 250 . 000 etagemeter . Min drøm er at købe ejendomme i København for 1 , 5 mia . kr . i de næste to - tre år , men det bliver nok lidt mindre . Formentlig for en mia . kr . , siger adm . direktør i Wihlborg , Bengt Madsen , til Dagens Industri . På nuværende tidspunkt har det Malmø - baserede ejendomsselskab købt kontorkomplekset Tietgens Have på Østerbro og en kontorejendom i Ballerup på 14 . 000 etagemeter . Firmaets strategi går ud på at konsolidere sig i Øresundsområdet på begge sider af sundet . Tidligere i denne måned blev der handlet ejendomme i både Malmø og Helsingborg . Samtidig blev der solgt ejendomme i Osby og Hässleholm . - Øresundskysten er vores hjemmemarked , siger Bengt Madsen . Wihlborg har i dag ejendomme til en samlet værdi på 6 , 5 mia . svenske kr . - Carl Johan Corneliussen ( + 45 ) 33 96 96 57 . ( c ) Reuters Limited 1997 . 
