SVERIGE FØRSTE LED I EKSPANSION - SØNDAGSAVISEN . KØBENHAVN , 11 oktober ( Reuter ) - Aftalen mellem Søndagsavisen og det svenske Dagens Nyheter ( DN ) , om oprettelse af et fælles selskab , Søndagsavisen International AB , der skal udgive gratisaviser i såvel Sverige og andre lande , er første skridt på vejen i Søndagsavisens strategi om at ekspandere i udlandet . - Allerede i forbindelse med vores børsintroduktion i foråret sagde vi , at vi ønskede at ekspanderer til udlandet . I første omgang til de nordiske lande og England , siger salgs - og marketingsdirektør Jørgen Wittenkamp fra Søndagsavisen til Reuters Finans fredag . Ifølge Jørgen Wittenkamp er det svenske selskab DN allerede etableret med udgivelser i de øvrige nordiske lande og Baltikum og Polen . - Vi tilfører det nye selskab vores knowhow på gratisavisområdet , mens svenskerne bl . a . kommer med deres kendskab til de forskellige avismarkeder i landene . Men det er ikke meningen , at det nye selskab skal benytte sig at de allerede etablerede DN - aviser , for at komme ind på markedet . Det nye selskab skal være helt uafhængigt , og konkurrere på lige vilkår med de andre aviser , fortsætter han . Jørgen Wittenkamp forventer , at Søndagsavisen International vil starte i Sverige i løbet af 1997 , men hvornår ekspansionen fortsætter i de øvrige nordiske lande ønskede han ikke at komme nærmere ind på . - Som vi meddelte sidste fredag , ligger vi i forhandlinger med eventuelle partnere i både Norge og Finland , slutter Jørgen Wittenkamp . ( / jnu ) . ( c ) Reuters Limited 1996 . 
