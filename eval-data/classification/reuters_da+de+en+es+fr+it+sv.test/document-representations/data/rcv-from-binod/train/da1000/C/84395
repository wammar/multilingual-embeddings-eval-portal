Fission øger fokus på Sophus B - ledelse - DAA . KØBENHAVN , 3 juni ( Reuter ) - Når Sophus Berendsen inden nytår deler sig i to børsnoterede selskaber , hvor det ene under navnet Ratin får til opgave at ligge med Rentokil - aktier for ca . 20 mia . kr . , og Sophus Berendsen selv kun beholder for ca . to mia . kr . Rentokil - aktier som kapitalsikkerhed , bliver der uvægerligt mere fokus på koncernomkostningerne og personerne i ledelsen af Sophus Berendsen , mener Hans Kjær fra Dansk Aktie Analyse . - Ledelsen kommer til at skulle stille andre krav til sig selv , og der kommer mere fokus på koncernomkostningerne , siger Hans Kjær til Reuters Finans . Han mener , at ledelsen i Sophus Berendsen sætter sig selv under et positivt pres . - De har jo levet godt på udbyttet fra Rentokil . Nu flyttes opmærksomheden mere over i indtjeningen på de tre store områder og på stabsomkostningerne . Kommer der ikke gode resultater hjem , så sidder direktør Hans Werdelin mere udsat end tidligere , siger Hans Kjær . Han mener , at det er vitalt , at ledelsen viser , den kan styre Power & Motion - delen og Elektronics & Data , mens tekstil - delen for ham at se kører fornuftigt . - Carl Johan Corneliussen ( + 45 ) 33 96 96 57 . ( c ) Reuters Limited 1997 . 
