JOBFREMGANG HAR HØJ PRIORITET VED OK97 - LO . KØBENHAVN , 10 december ( Reuter ) - Landsorganisationen i Danmark ( LO ) peger på fremgang i beskæftigelsen som et af de vigtigste temaer ved de kommende overenskomstforhandlinger , fremgår det af en pressemeddelelse fra LO tirsdag . - Fagbevægelsens overordnede mål ved forårets overenskomstforhandlinger er at sikre en moderat fremgang i reallønningerne og aftale reformer , som understøtter en fortsat stigning i beskæftigelsen , siger LO ' s formand , Hans Jensen , i en kommentar forud for starten på forhandlingerne . Han ser gerne , at de nye overenskomster hjælper til med at fastholde ældre på arbejdsmarkedet , og at uddannelsesindsatsen hos virksomhederne bliver forbedret . - Lad mig i den forbindelse gøre opmærksom på , at det ikke mindst er arbejdsgiverne , der skal tage et medansvar for , at den positive udvikling fortsætter . Hvis man blot stirrer sig blind på at holde lønningerne nede og overser behovet for at bedre strukturerne på arbejdsmarkedet , får man løn som forskyldt , siger Hans Jensen . LO - formanden minder om , at erfaringer viser , at lønnen løber løbsk , når arbejdsgiverne går på strandhugst hos hinanden og konkurrerer om den eksisterende arbejdskraft . - Jeg opfordrer derfor arbejdsgiverne til at være åbne over for at drøfte reformer , siger Hans Jensen . ( / olm ) . ( c ) Reuters Limited 1996 . 
