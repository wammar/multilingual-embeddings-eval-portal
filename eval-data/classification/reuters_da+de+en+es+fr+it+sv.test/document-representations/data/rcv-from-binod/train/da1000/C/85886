Nyt diabetesmiddel får milliard - salg i Europa - FT . KØBENHAVN , 21 juli ( Reuter ) - Glaxo Wellcome har store forventninger til salget af sit nye orale antidiabetikum , troglitazone , til behandling af Type 2 sukkersygepatienter , skriver Financial Times mandag . Lægemidlet er udviklet i samarbejde med amerikanske Warner - Lambert og japanske Sankyo . Den britiske medicinalkoncern , der har salgs - og markedsføringsrettighederne i Europa , forventer , at salget om fem år vil nå 500 mio . US - dollars ( ca . 3 , 4 mia . kr . ) ud af et samlet globalt potentiale på en mia . US - dollars . Warner - Lambert har fået troglitazone godkendt i USA , hvor det markedsføres under navnet Rezulin . Glaxo Wellcome ser frem til en godkendelse i Europa i år . Da Novo Nordisk sælger omkring to - tredjedele af sin insulinproduktion til Type 2 diabetikere , kan det nye orale antidiabetikum lægge en dæmper på behovet for at få indsprøjtet insulin udefra . Det skyldes , at troglitazone nedsætter kroppens modstand mod at optage den tilgængelige insulin i kroppen . Flere medicinalanalytikere ser troglitazone som en trussel mod Novo Nordisk og Eli Lilly ' s insulinsalg . Novo Nordisk har i midten af juni i år indsendt registreringsansøgning for sit eget Type 2 diabetesmiddel , NovoNorm , i både USA og Europa . NovoNorm virker anderledes end troglitazone ved at stimulere udskilningen af insulin fra bugspytkirtlens beta - celler . I denne uge er Helsinki i Finland vært for en større international diabetes - konference , og Glaxo Wellcome forventes at sætte alle sejl til for at dokumentere troglitazones mange fordele , herunder positive effekter på diabetes - sygdommens mange bivirkninger . - Søren Linding Jakobsen ( + 45 ) 33 96 96 53 . ( c ) Reuters Limited 1997 . 
