MIDTBANK SER BESKEDEN FL97 - EFFEKT PÅ MARKEDER . KØBENHAVN , 26 november ( Reuter ) - Udfaldet af regeringens forhandlinger med begge sider af Folketinget om næste års finanslov , der tillige kan bringe regeringens liv i fare , ventes kun at få beskeden indflydelse på den danske krone og de danske renter . Det vurderer Midtbank i sin seneste udgave af Finans Fokus . - Jo større indflydelse venstrefløjen får på finansloven , desto større er risikoen for kronen og de danske renter . Modsat vil en orientering mod højre side af Folketingssalen blive modtaget positivt af de finansielle markeder , skriver Midtbank . Hvis regeringen tvinges til at udskrive valg , ser Midtbank mulighed for en rentestigning og en kronesvækkelse . Men denne effekt skønnes at være kortvarig , da det mest sandsynlge alternativ til en fortsættelse af den nuværende regering er en VK - ledet regering , anfører Midtbank . - Den aktuelle politiske tomrum og den sandsynlige reformpause er ikke hensigtsmæssig . Som vismandsrapporten , som blev offentliggjort i sidste uge , illustrerer , bygger en del af den aktuelle positive udvikling i dansk økonomi på midlertidigt gunstige forhold , skriver Midtbank . Banken anser derfor som et minimum et behov for at bringe de danske lønstigninger ned på de udenlandske konkurrenters niveau samt at fortsætte bestræbelserne på at øge fleksibiliteten på arbejdsmarkedet . ( / slj ) . ( c ) Reuters Limited 1996 . 
