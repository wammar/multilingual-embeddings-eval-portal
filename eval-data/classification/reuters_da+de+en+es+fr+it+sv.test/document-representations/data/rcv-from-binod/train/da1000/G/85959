Reuters Finans - Sommerquiz - onsdag 23 juli . KØBENHAVN , 23 juli ( Reuter ) - Tissepause eller maveonde . Forklaringerne på tirsdagens nedtur for Bjarne Riis er talrige . Spekulationerne om en podieplads til Ørnen er forstummet og nu er spørgsmålet i stedet , om sidste års sejrherre når hele vejen til Champs Elysées . Hele fire hold endte på førstepladsen i tirsdagens udgave af holdkonkurrencen : Festina , Telekom , Banesto og Mercatone Uno . VINDER DAG 12 : Preben Hviid , BG Bank International , Luxembourg . Tirsdagens vinder modtager tre flasker rødvin . Onsdagens 218 , 5 km . lange etape bringer rytterne tilbage til Frankrig . Etapen , der begynder i schweiziske Fribourg og ender i Colmar , ligner en miniudgave af gårsdagens etape . Eksperterne påstår igen , at det er en etape for de hurtige ryttere , men belært af erfaringen fra gårsdagens etape , skal Tour - redaktionen afholde sig fra at udpege favoritter . Vi vil i stedet holde et vågent øje med feltets bagtrop , hvor rytterne fortsætter med at falde fra . Alene tirsdag faldt fem ryttere fra og bragte feltet ned på 143 ryttere ud af 198 startende . DAGSSPØRGSMÅL 13 - onsdag den 23 . juli . Hvor mange ryttere er der tilbage i feltet efter onsdagens 17 . etape . Svaret på dagens spørgsmål skal indsendes senest onsdag kl . 13 . 00 . I tilfælde af flere rigtige svar trækkes der lod blandt de rigtige besvarelser . Send svarene med tydelig angivelse af navn , ansættelsessted , adresse , telefon - og faxnummer til Reuters Finans på fax : 33 93 84 57 ( kun svar via fax accepteres ) . Dagens præmie er tre flasker rødvin . God fornøjelse ! De danske rytters placering i den samlede stilling efter 16 . etape : 7 . Bjarne Riis , Telekom ( + 18 , 07 min . ) 48 . Peter Meinert - Nielsen , US Postal ( + 2 t . 4 , 11 min . ) 79 . Rolf Sørensen , Rabobank ( + 2 t . 53 , 53 min . ) 90 . Jesper Skibby , TVM ( + 3 t . 3 , 30 min . ) Bo Hamburger , TVM , udgik efter 14 . etape . TV2 begynder transmissionen fra dagens etape kl . 14 . 45 . Dobbeltklik på følgende kode for yderligere oplysninger om Tour de France [ CYCL ] . De daglige etaper i Tour de France kan blandt andet følges direkte på internetsiderne : Tour - redaktionen - fax ( + 45 ) 33 93 84 57 . ( c ) Reuters Limited 1997 . 
