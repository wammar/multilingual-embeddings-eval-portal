Carlsberg - partner taber markedsandele i Sverige . KØBENHAVN , 15 maj ( Reuter ) - Carlsbergs partner i Coca - Cola Nordic Beverages ( CCNB ) , Coca - Cola , har inden for de senste 12 måneder tabte 3 , 9 pct . af sin markedsandel på det svenske marked , svarende til et salg på godt 64 mio . SEK . Det fremgår af en analyse fra det svenske analyseselskab Nielsen , som er refereret i den svenske avis Dagens Industri torsdag . Hos Coca - Cola i Sverige har ledelsen noteret tilbagegangen , og har nu igangsat en større investering for at tilbagevinde de tabte markedsandele . - Næste år vil vi mangedoble vores investeringer for at tilbageerobre de tabte markedsandele , siger adm . direktør , Joachim Cederblad , fra Coca - Cola AB til avisen . Ifølge avisen investerede Coca - Cola i 1996 for ca . 46 mio . kr . SEK i Sverige . En del af tilbagegangen tilskriver Joachim Cederblad brudet med Pripps og den dermed tabte volumen . - Vores mål er , at øge totalmarkedet med 25 pct . over de næste fem år eller 125 mio . liter læskedrik , fortsætter han . Carlsberg og Coca - Cola har i marts indgået en aftale om oprettelse af et fælles selskab , CCNB , som skal stå for salg af Coca - Colas produkter i Danmark og Sverige . Senere er det planen at også Norge skal indgå . Godkendelsen af planen er dog blevet udskudt af EU - Kommissionen , som har besluttet af lave en tilbundsgående undersøgelse af aftalerne . Den endelige afgørelse ventes at foreligge midt i september . 1 SEK = 0 , 8498 kr . - Jørn Nurkka ( + 45 ) 33 96 96 55 . ( c ) Reuters Limited 1997 . 
