Uvished om fusion gør BG Bank sårbar - Thufason . KØBENHAVN , 10 april ( Reuter ) - Uvisheden om en eventuel fusion mellem BG Bank , Nykredit og Topdanmark gør parterne såbare for spekulationer , mener BG Banks adm . direktør Henrik Thufason . - Alle direktionerne er enige om , at det er sårbart med den lange uvished . På den anden side er det en naturlig nødvendighed , at den slags store beslutninger tager lang tid , skriver Henrik Thufason i en leder i den seneste udgave af personalebladet Indsigt . I lederen påpeger han , at den seneste tids spekulationer i pressen giver unødig støj i banken , og spekulationer om en fusion mellem Nykredit , Topdanmark og BG Bank betegnes som uendelig . - Vi skal alle være helt sikre på , at det er en god ide , og vi skal finde en fornuftig model for et tættere samarbejde . Det kan godt være , at det ikke bliver til en egentlig fusion , det kan kun fremtiden vise , skriver Henrik Thufason . Han mener , at den mellemliggende periode skal bruges til at få så meget ud af forretningssamarbejdet som muligt . - Ole Mikkelsen ( + 45 ) 33 96 96 54 . ( c ) Reuters Limited 1997 . 
