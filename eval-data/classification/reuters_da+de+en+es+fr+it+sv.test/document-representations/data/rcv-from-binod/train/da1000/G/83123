Venstre ønsker ikke skatteindgreb - Ellemann . KØBENHAVN , 29 april ( Reuter ) - Venstres leder Uffe Ellemann Jensen ønsker ikke at kølne den danske økonomi ved at indføre nye skatter . Det skriver han i sit Ugebrev , hvor han kommenterer aktuelle rygter på Christiansborg om , at regeringen er på vej med et lynindgreb . - Det er naturligvis helt forkert at reagere på bekymringer for økonomisk overophedning ved at finde nye beskatningsmuligheder . En eventuel økonomisk overophedning skal først og fremmest angribes ved begrænsninger i de offentlige udgifter især til ordninger , der trækker mennesker bort fra arbejdsmarkedet , skriver han . Uffe Ellemann henviser til den seneste uges tale om begrænsninger i rentefradraget og højere benzinafgifter . Tanker , der ifølge Ellemann , blev grebet med begejstring på SF ' s landsmøde i weeekenden . - Det aktuelle og stadigt mere påtrængende problem i dansk økonomi er underskuddet på statsfinanserne . Det løses ikke ved lavere rentefradrag eller højere benzinpriser . Det kan kun løses ved grundlæggende reformer af velfærdssystemet , som de radikale taler om , men som socialdemokraterne ikke magter at gennemføre , skriver han . Mens Venstres leder blander sig i debatten om et økonomisk lynindgreb vil Dansk Folkepartis leder Pia Kjærsgaard have svar på , om regeringen faktisk er på vej med et indgreb . I et skriftligt spørgsmål beder hun statsministeren svare på , om regeringen har planer om et større økonomisk indgreb , og hvilke bestanddele , der i bekræftende fald , indgår i et sådant indgreb . Svaret kan ventes i løbet af en uges tid . - Morten Bonde Pedersen ( + 45 ) 33 96 96 51 . ( c ) Reuters Limited 1997 . 
