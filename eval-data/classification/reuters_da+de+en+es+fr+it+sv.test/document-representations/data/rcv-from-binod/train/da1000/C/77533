EMISSIONSBANKER BØR STRAMME KRAV - J SCHRØDER . KØBENHAVN , 14 november ( Reuter ) - Pengeinstitutterne bør stramme sig an og skærpe kravene til de selskaber , som de er med til at introducere på Københavns Fondsbørs , mener Radiometers hovedaktionær og adm . direktør Johan Scrøder . - Vi har en prospektbekendtgørelse med præcise krav , der skal opfyldes . Dette er dog ikke nok . Jeg mener , at emissionsbankerne bør stramme kravene til deres kunder - ordvalget viser unægteligt , hvor problemet delvist ligger , sagde Johan Scrøder i en tale torsdag ved et arrangement , hvor årets vækstvirksomhed blev kåret . Han mener , at emissionsbankerne bør sikre sig , at der sidder personer med kendskab til gældende krav og spilleregler i direktionen og bestyrelsen hos børskandidater . - Desuden burde det overvejes at give emissionsbanken medansvar for informationsformidling fra selskabet til Fondsbørsen de første 12 - 18 måneder efter børsintroduktion . Såfremt banken får et medansvar , så kan de også forlange at blive taget med på råd , argumenterede Johan Schrøder . Han advarede i øvrigt virksomheder , der kun er indstillet på at følge de nedskrevne børsetiske regler , mod at gå på børsen . - Jeg ser sådan på det , at dersom en virksomhed kun er villig til netop at opfylde de nedskrevne regler , og kun ved at søge at omgå sådanne bestemmelser , som man finder skadelige for en selv , - så skal man undlade at søge børsnotering , sagde Johan Schrøder . Han oplyste , at Radiometer koncernen fortsat bestræber sig på at honorere kapitalmarkedets krav og forventninger . - Blandt andet for derved at fastholde muligheden for at kunne finansiere den næste ( evt . store ) akkvisition med en blanding af egen opsparing og nytegnet kapital , sagde Johan Schrøder ifølge et manuskript . ( / olm ) . ( c ) Reuters Limited 1996 . 
