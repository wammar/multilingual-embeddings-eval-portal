Forbrugertillid tilbage på højt niveau - Nykredit . KØBENHAVN , 19 juni ( Reuter ) - Forbrugernes tillid er tilbage på det høje niveau , der blev set ved begyndelsen af 1997 og kan ventes at holde sig på niveauet med mindre de kommende finanslovsforhandlinger skræmmer forbrugerne . Det vurderer økonom Henrik Asmussen fra Nykredit Bank efter torsdagens forbrugertillidstal for juni fra Danmarks Statistik , hvor den samlede indikator var 10 mod 7 i maj . - Forbrugertilliden er nu tilbage på et højt niveau efter det midlertidige fald i maj som følge af afgiftsforliget mellem regeringen og SF , siger Henrik Asmussen til Reuters Finans torsdag . ( c ) Reuters Limited 1997 . 
