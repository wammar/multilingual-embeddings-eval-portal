TELE DK OG NOVO TRAK KFX - INDEKS OP EFTER FROKOST . KØBENHAVN , 21 oktober ( Reuter ) - Efter en søvnig mandag formiddag på det danske aktiemarked vågnede markedsdeltagerne op efter at have indtaget frokosten . Der blev sat damp på handlen i Tele Danmark og Novo , og det trak KFX - indekset op , så det sluttede ugens første dag med et plus på 0 , 62 point i 129 , 26 , hvilket er ny lukkerekord . - Tele Danmark steg efter forlydende fra Tyskland , hvor aktier i Deutsche Telekom tilsyneladende blev handlet i det grå marked til priser over det fastsatte prisinterval , siger dealeren , der venter , at markedet er modent til konsolidering . ( c ) Reuters Limited 1996 . 
