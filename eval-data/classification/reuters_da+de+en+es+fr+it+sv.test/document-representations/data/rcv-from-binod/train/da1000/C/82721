Codan afventer situation i Norge - Peter Zobel . KØBENHAVN , 17 april ( Reuter ) - Codan Forsikring har valgt at være afventende i forhold til situationen i den norske banksektor , hvor en sparekassegruppe har givet et tilbud til aktionærerne i Fokus Bank , som Codan arbejder sammen med . - Det er lidt vanskeligt at udtale sig om , hvem der har de gode kort på hånden , og hvem der ikke har . Vi følger slagets gang , og ser hvad der sker , siger Peter Zobel til Reuters Finans . Codan Forsikring ejer 4 , 2 pct . af aktierne i Fokus Bank , som sælger Codans livsforsikringer gennem bankens filialnet . I den oprindelige aftale mellem Codan og Fokus Bank hed det , at Codan med tiden skulle komme til at eje i alt 10 pct . af aktiekpitalen i den norske bank . - Under forudsætning af at det kan lade sig gøre , så er det fortsat planen , siger Peter Zobel . Den norske avis , Dagens Næringsliv , skriver torsdag , at repræsentanter fra sparekassegruppen har haft møde med Codan Forsikring , men det ønsker Peter Zobel ikke at bekræfte . - Det har jeg ingen kommentarer til . Det må stå for deres regning , siger Peter Zobel . Den britiske forsikringskoncern , Royal & Sun Alliance , ejer godt 70 pct . af aktierne i Codan . Dagens Næringsliv skriver også , at ledelsen i Fokus Bank har kontaktet Den Danske Bank og den svenske Handelsbanken , for at få en af dem til at overbyde tilbuddet fra sparekasserne . Sparekassernes bud værdisætter Fokus Bank til 4 . 795 mio . NOK . - Ole Mikkelsen ( + 45 ) 33 96 96 54 . ( c ) Reuters Limited 1997 . 
