Usikkerhed om juni - forbrugerpriser - økonomer ( rpt ) . KØBENHAVN , 21 juli ( Reuter ) - Økonomerne er usikre , når det gælder udviklingen i forbrugerpriserne i juni . Priserne på fødevarer og beklædning driller . Det viser en rundspørge til 11 bankøkonomer om onsdagens pristal fra Danmarks Statistik . Der ventes i gennemsnit en årsvækst i forbrugerpriserne på 2 , 1 pct . som i maj . Det dækker dog over et skønsinterval fra 2 , 0 pct . til 2 , 4 pct . Forbruger - og nettopriserne offentliggøres onsdag , mens engros - og råvarepriserne udsendes fredag . For engrospriserne ventes en årsstigningstakt på 2 , 0 pct . mod 1 , 9 pct . i maj . Usikkerheden om forbrugerpristallene knytter sig blandt andet til til placeringen af sommerudsalget . Hos Unibank venter senioranalytiker Klaus Dalsgaard , at udsalget når at få effekt på tallene . - Vi forventer , at fremrykningen af sommerudsalget på grund af det dårlige sommervejr i juni giver en positiv effekt på forbrugerpriserne indenfor beklædning og fodtøj , skriver Klaus Dalsgaard i en kommentar til tallene . Flere økonomer advarer om , at forbrugerpristallene kan overraske negativt , hvis udsalget ikke når at slå igennem i juni - tallene . Samtidig påpeges usikkerheden om de friske grøntvarers indflydelse på tallene . Økonomerne er enige om , at regeringens afgift på biler betyder , at priserne på transport vil stige omkring 2 pct . Det vil dog kun påvirke forbrugerprisindekset , da det er en ren afgiftsstigning . Der hersker også enighed om , at stigningstakten vil øges hen over efteråret , blandt andet som følge af den svagere handelsvægtede danske krone . Det får dog ikke økonomerne til at ændre deres inflationsskøn for hele 1997 , der typisk ligger i niveauet 2 , 2 pct . til 2 , 3 pct . - Stig Ørskov Pedersen ( + 45 ) 33 96 96 59 . ( c ) Reuters Limited 1997 . 
