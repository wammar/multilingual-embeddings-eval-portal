DEM / DKK - kurs i ro tæt på vigtigt bundniveau - Uni . KØBENHAVN , 14 april ( Reuter ) - Den danske krone er faldet til ro nær det vigtige bundniveau fra januar 1997 ved kurs 380 , 65 / 85 overfor D - marken , konstaterer analytikere fra Unibank i den ugentlige kommentar Nordisk Update . - Salgspresset anses dog for intakt , så længe DEM / DKK holder sig under kurs 381 , 25 . Et fastholdt brud under kurs 380 , 65 vil atter sætte gang i den primære nedtrend med efterfølgende fald mod kurs 379 , 35 i første omgang , hedder det i vurderingen . Modsat vil en uventet stigning over kurs 381 , 25 indikere , at køberne er på vej tilbage i markedet med efterfølgende stigning mod det seneste topniveau ved kurs 382 , 10 , fremgår det af kommentaren . Der udpeges fem vigtige kursniveauer . Det er : 382 , 10 , 381 , 25 , 380 , 85 , 380 , 65 og 379 , 35 . Kronens stabile kurs overfor D - marken ventes alligevel at fortsætte på både kort og længere sigt , fremgår det . Men en fortsat styrkelse af US - dollaren over for D - marken kan styrke den danske krone i de kommende uger , mener Unibank . - Ole Mikkelsen ( + 45 ) 33 96 96 54 . ( c ) Reuters Limited 1997 . 
