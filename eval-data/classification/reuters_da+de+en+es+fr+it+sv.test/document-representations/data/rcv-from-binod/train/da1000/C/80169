NKT PÅ VEJ MED SUPERLEDENDE BÅND I 1998 - BLAD . KØBENHAVN , 13 februar ( Reuter ) - NKTs forskning og udvikling inden for høj - temperatur superledere er p . t så positiv , at kabel - virksomheden nu kan se frem til at producere superledende bånd til det kommercielle marked inden for det næste års tid . Det fremgår af bladet Energinyt , der udgives af Energistyrelsen . - Det vil ikke alene sikre betydelige indtægter til de omkostningskrævende forsknings - og udviklingsopgaver , men også bidrage til en højere produktkvalitet , skriver Energinyt . Superledende kabler vil næppe blive økonomisk konkurrencedygtige i forhold til højspændingsledninger , vurderer Energinyt . Men på markeder som i Danmark og Tyskland kan selv en væsentlig højere pris retfærdigøres , fordi superledende kabler mindsker energitabet , reducerer magnetfelterne og gør det muligt at kabellægge højspændingsforbindelser over længere strækninger . Beregninger har vist , at superledende generatorer , transformere og kabler kan resulterer i brænstofbesparelser i ELKRAFTs forsyningsområde på seks pcr . , svarende til 750 GWh om året , hedder det videre . - Jørn Nurkka ( + 45 ) 33 96 96 55 . ( c ) Reuters Limited 1997 . 
