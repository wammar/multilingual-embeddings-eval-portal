Uvildig Danyard - vurdering udskudt en uge - JL - dir . KØBENHAVN , 28 maj ( Reuter ) - Lauritzen Gruppens ledelse må væbne sig med tålmodighed i endnu en uge , inden den uvildige vurdering af datterselskabet Danyard foreligger . Vurderingen er et vigtigt skridt i at få afsluttet salget af omkring halvdelen af det tabsramte skibsværft til malaysiske interesser . - Vi får først vurderingen engang i næste uge , siger adm . direktør i J . Lauritzen Holding , Bent Østergaard til Reuters Finans . De eneste tilkendegivelser , som Lauritzen Gruppen har fået om resultatet af vurderingen , går på , at der ikke er grund til bekymring . Det var også bestyrelsesformand , Michael Christiansens melding til selskabets aktionærer på generalforsamlingen den 13 , maj . Da aftalen om salget af knap halvdelen af Danyard blev underskrevet den 1 . april i år , blev prisen sat til 100 mio . US - dollar . Aftalen skal dog godkendes af de malaysiske myndigheder , og det skal den uvildige vurdering af Danyard hjælpe med . Vurderingen kan tillige medføre ændringer i købesummen i såvel opadgående som nedadgående retning , fremgår det af aftaleteksten . Salget af Danyard kan ydermere kompliceres af , at Forsvarsministeriet ifølge Politiken onsdag ser det malaysiske delejerskab som eksport af våbenteknologi , der er udviklet i samarbejde med det danske søværn . Adm . direktør for Danyard , Torben Mejnertsen afviser , at der er tale om krigsskibsteknlogi . Han mener , stadig ifølge Politiken , at Danyards knowhow kun dækker skibsskrog . - Søren Linding Jakobsen ( + 45 ) 33 96 96 53 . ( c ) Reuters Limited 1997 . 
