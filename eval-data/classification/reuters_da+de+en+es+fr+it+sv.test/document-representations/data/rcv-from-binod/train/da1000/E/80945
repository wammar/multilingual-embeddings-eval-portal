ØKONOMER VENTER LILLE FALD I JANUAR - LEDIGHED . KØBENHAVN , 3 marts ( Reuter ) - Den danske ledighed fortsatte ned med 700 personer i januar , lyder gennemsnitsprognosen fra 12 økonomer før torsdagens arbejdsløshedstal for januar fra Danmarks Statistik . Ifølge en Reuters - rundspørge ventes der en sæsonkorrigeret ledighed i januar på 225 . 100 personer , svarende til en arbejdsløshed på 8 , 1 pct . mod 225 . 800 ledige i december , hvilket ligeledes svarede til en ledighedsprocent på 8 , 1 . Hovedparten af økonomerne venter et noget større fald i ledigheden , men gennemsnitsskønnet trækkes op af een dansk bank . Faldet i ledigheden tilskrives primært en stigende beskæftigelse . - Især i tjenesteerhvervene , vurderer Unibank . Samtidig ventes der ikke større forskydninger i antallet af personer i arbejdsmarkedspolitiske foranstaltninger . - Der er ikke sket de store forskydninger siden december i antallet af aktiverede og i antallet af personer på orlov , skriver Codan Bank . Økonomernes gennemsnitskøn dækker over et skønsinterval på 8 , 0 - 8 , 1 pct . ( / søp ) . ( c ) Reuters Limited 1997 . 
