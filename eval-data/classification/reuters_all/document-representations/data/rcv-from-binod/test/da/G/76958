FRP KRÆVER FORESPØRGSELSDEBAT OM LEDIGHEDSTAL . KØBENHAVN , 18 oktober ( Reuter ) - Fremskridtspartiet har anmeldt en forespørgselsdebat i Folketinget om ledigheden , efter at en undersøgelse foretaget for Jyllands - Posten viser , at ledigheden sidste år var langt højere end det officielle tal . - Det officielle ledighedstal ligger på 289 . 400 , men nye beregninger viser , at det reelle tal er på 479 . 000 . Det viser med al ønskelig tydelighed , at regeringens såkaldte beskæftigelsespolitik er slået fejl . Der er brug for markante skattelettelser og bedre forhold for erhvervslivet , skriver Kim Behnke i en pressemeddelelse . Kim Behnke , der er gruppeformand for Fremskridtspartiets folketingsgruppe , kalder regeringens påstand om , at ledigheden falder for et falsum . - Det eneste der sker er , at regeringen flytter rundt på de ledige for at sminke på tallene , eksempelvis på orlov og jobtilbud , vurderer han . Ifølge Jyllands - Postens undersøgelse , der er foretaget af økonomiske medarbejdere ved Århus Kommune , beløber de samlede udgifter til ledige i Danmark sig årligt til knap 56 mia . kr . ( / eep ) . ( c ) Reuters Limited 1996 . 
