Banker bryder loven ved strakshandel - P & P . KØBENHAVN , 14 august ( Reuter ) - Danske banker bryder loven , når de skærrer kursen ved strakshandler på aktier og obligationer . Det vurderer forbrugerombudsmanden Hagen Jørgensen overfor månedsmagasinet Penge & Privatøkonomi ( P & P ) . - Det ligger i værdipapirhandelsloven , at det er ulovligt at skære i kursen . Det er i strid med princippet om best execution , siger Hagen Jørgensen . Loven kræver , at bankerne efterlever dette princip , der kort går ud på , at en bank med alle rimelige midler skal forsøge at opnå de bedste betingelser for sin kunde . Fondsrådet skal om kort tid behandle et sæt nyt etiske regler på området , og vil måske forbyde sine medlemmer at skære i kursen , fremgår det af P & P . - Jørn Nurkka ( + 45 ) 33 96 96 55 . ( c ) Reuters Limited 1997 . 
