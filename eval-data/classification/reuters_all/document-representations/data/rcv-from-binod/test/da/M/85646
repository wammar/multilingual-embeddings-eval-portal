APM og banker driver KFX - indeks mod nye højder . KØBENHAVN , 10 juli ( Reuter ) - Trods et lidt underdrejet obligationsmarked og en faldende dollarkurs , trak bankerne og de to A . P . Møller - papirer alligevel det store læs i torsdagens aktiemarked , der sendte KFX - indekset til rekord for 8 . dag i træk i 183 , 29 . - Alt efter hvordan det går i USA i aften , er der udsigt til et stabilt , stille marked fredag med mulighed for en pil nedad , siger en aktiehandler . Han har svært ved at forklare , hvorfor Danmark går imod strømmen i Europa denne torsdag , mens en anden dealer peger på , at der er dukket købere til APM op igen . ( c ) Reuters Limited 1997 . 
