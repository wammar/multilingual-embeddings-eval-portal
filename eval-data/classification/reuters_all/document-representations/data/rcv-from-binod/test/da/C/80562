HOME SOLGTE 25 PCT FLERE HUSE I JANUAR 97 - HOME . KØBENHAVN , 21 februar ( Reuter ) - Ejendomsmæglerkæden home solgte 25 pct . flere ejerboliger i januar i forhold til den samme måned året før , oplyser home fredag . - Salgsfremgangen er ligeligt spredt ud over hele landet . Der er ikke tale om , at en region eller et byområde har opnået væsentlige større salgsfremgang end andre områder , skriver home . Til gengæld er der forskel i boligtyperne . Salget af villaer er steget med 33 pct , , fritidshuse med 41 pct . , grunde med 22 pct . , mens ejerlejligheder står for en salgsfremgang på 17 pct . - Den generelle årsag til salgsfremgangen skal dels søges i det fortsat meget lave renteniveau , den generelle stigende forbrugeroptimisme og de pæne konjunkturtal , vurderer ejendomsmæglerkæden . Home står ifølge eget udsagn for mellem 20 - 25 pct . af boligsalget . - Eva Elgaard Pedersen ( + 45 ) 33 96 96 57 . ( c ) Reuters Limited 1997 . 
