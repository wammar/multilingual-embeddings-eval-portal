Carli Gry åbner to nye butikker i UK - adm dir . KØBENHAVN , 23 juni ( Reuter ) - Tøjproducenten Carli Gry åbner i løbet af 1997 to butikker i Storbritannien , så virksomheden med udgangen af året har otte egne butikker i Storbritannien . Der bliver åbnet en butik i Brighton og en i Norwich . - Vi kommer nu op på otte butikker i Storbritannien , og det mener vi er passende for os , når vi ønsker en kontrolleret vækst , siger administrerende direktør Torben Mærsk til Reuters Finans . De otte butikker er placeret i Ilkley , Brighton , Norwich , Cheltenham , Wimbledon , Windsor , Kings Road og Covent Garden . - Åbningen af butikkerne er et led i en udvikling , hvor der kræves stærkere profilering af mærkevarer enten gennem franchising eller egne butikker . Men det ligger inden for vores planer for 1997 , siger Torben Mærsk . Ved udgangen af 1996 havde Carli Gry 50 butikker i 11 lande , og 28 concept shops i ni lande . - Carl Johan Corneliussen ( + 45 ) 33 96 96 57 . ( c ) Reuters Limited 1997 . 
