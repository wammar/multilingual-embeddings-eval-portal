Valuta - USD svækkes moderat op til FOMC - møde . KØBENHAVN , 4 februar ( Reuter ) - Den amerikanske dollar svækkedes tirsdag formiddag en anelse over for den tyske mark op til FOMC - mødet i den amerikanske centralbank , hvor der ikke ventes renteændringer . Over for japanske yen ligger den amerikanske valuta fortsat stabil . Svækkelsen er foreløbig stoppet lige over niveauet 164 DEM for 100 USD , som vurderes at være et stabilt støttepunkt , indtil der foreligger nyt fra FOMC - mødet , der påbegyndes tirsdag og fortsætter onsdag . Blandt de europæiske valutaer lå den tyske mark fortsat relativ stærk efter ny usikkerhed om ØMU ' en . En række kommentarer har de seneste dage sået fornyet tvivl om Spaniens og Italiens muligheder for at nå med i første runde af ØMU ' en , hvilket har svækket de to landes valutaer . Den spanske centralbank meldes på den baggrund at have interveneret til fordel for den spanske peseta . Svækkelserne har også smittet af på de skandinaviske valutaer , der ligger lidt svagere over for DEM . Den britiske centralbankchef Eddie George spædede tirsdag til uroen med en kommentar om , at Europa ikke bør haste ØMU ' en igennem , hvis ikke landene opfyldet konvergenskriterierne . DEM / DKK USD / DKK FRF / DKK USD / JPY USD / DEM Tirsdag 11 . 40 3 , 8154 6 , 2620 1 , 1285 122 , 01 1 , 6412 Mandag 11 . 57 3 , 8148 6 , 2695 1 , 1293 121 , 98 1 , 6435 ( / søp ) . ( c ) Reuters Limited 1997 . 
