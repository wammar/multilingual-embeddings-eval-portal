Økonomer ser stigende forbrugertillid i juni . KØBENHAVN , 17 juni ( Reuter ) - Forbrugernes optimisme er øget i juni og er nu næsten oppe på niveauet lige inden , regeringen og venstrefløjen vedtog det såkaldte grønærteforlig i maj . Det vurderer ni økonomer over for Reuters Finans , inden Danmarks Statistik torsdag fremlægger juni - tal for forbrugernes generelle tillid til den økonomiske udvikling . I gennemsnit forventer økonomerne en stigning i forbrugertillidsindekset til 10 fra syv i maj . I april toppede indekset på 11 . - Den forventede stigning skyldes primært , at den negative effekt af sidste måneds afgiftspakke sandsynligvis er borte , mens forbrugerne stadig forventes at se lyst på fremtiden som følge af den gunstige beskæftigelsessituation , vurderer Sydbank . På forhånd har analyseinstituttet Gallup da også rapporteret om stigende forbrugeroptimisme i juni . Gallups Forbruger - ForventningsIndeks steg i juni til 159 , 0 fra 145 , 7 i maj . - Eva Elgaard Pedersen ( + 45 ) 33 96 96 58 . ( c ) Reuters Limited 1997 . 
