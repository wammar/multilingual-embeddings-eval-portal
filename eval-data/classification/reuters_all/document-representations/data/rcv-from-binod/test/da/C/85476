Ledelse er største flaskehals hos ISS - Schmidt . KØBENHAVN , 7 juli ( Reuter ) - Ledelse er den største flaskehals hos ISS . Det siger koncernchef Waldemar Schmidt i forbindelse med udarbejdelsen af koncernens nye fem års strategiplan , der ventes offentliggjort ved udgangen af oktober i år . - Når man vokser med 10 pct . om året , skal man jo hele tiden have flere ledere til . Derfor stilles der store krav til hele tiden at kunne udvikle og rekruttere ledere , siger Waldemar Schmidt til Reuters Finans mandag . Derfor er ISS netop nu i færd med at gennemføre en række kurser for selskabets ledere arrangeret af professorer fra Harward Business School . 50 ledere har allerede været igennem kurset og yderligere 100 skal inden oktober deltage . Derudover skal den schweiziske virksomhedsskole IMD i Lausanne fremover være ramme for ISS ' internationale topleder - uddannelse . Waldemar Schmidt oplyser i øvrigt , at ISS i 1998 venter en omsætningsvækst på omkring 10 pct . som følge af nye virksomhedskøb efter et 1997 , hvor der ventes en vækst på seks - otte pct . Hovedparten heraf er organisk vækst alene , da antallet af virksomhedskøb i 1997 ikke ventes at nå tidligere tiders niveau som følge af sidste års alvorlige problemer i ISS ' amerikanske datterselskab . - Stig Ørskov Pedersen ( + 45 ) 33 96 96 59 . ( c ) Reuters Limited 1997 . 
