Valuta - USD svækkes efter tyske Ifo - og M3 - tal . KØBENHAVN , 20 februar ( Reuter ) - Den amerikanske dollar svækkes torsdag middag efter offentliggørelsen af tyske tal , der tyder på øget aktivitet i den tyske økonomi og dermed reducerer troen på en tysk rentenedsættelse . Den tyske Ifo - indikator for januar steg til 93 , 3 pct . fra 90 , 9 pct . i december . Der var ventet en værdi på 92 , 2 pct . Samtidig viste M3 - opgørelsen for januar en annualiseret stigning på 8 , 6 pct . i forhold til fjerde kvartal 1995 mod en stigning på 7 , 9 pct . i december . Bundesbank ændrede da heller ikke på renterne ved torsdagens rådsmøde . Over for de europæiske valutaer ligger den tyske mark stort set uændret i forhold til onsdag og er således ikke blevet påvirket af nye ØMU - kommentarer fra Bundesbanks præsident Hans Tietmeyer , der i det tyske dagblad Bild citeres for , at Tyskland ikke vil acceptere " statistisk snyd " i forbindelse med etableringen af ØMU ' en . En klar hentydning til de anstrengelser en række sydeuropæiske lande gør sig for at bringe underskuddene på statsbudgetterne ned , så de opfylder ØMU - kriteriet . DEM / DKK USD / DKK FRF / DKK USD / JPY USD / DEM Torsdag 12 . 40 3 , 8160 6 , 4355 1 , 1290 123 , 50 1 , 6870 Onsdag 11 . 45 3 , 8155 6 , 4530 1 , 1290 123 , 65 1 , 6900 - - Stig Ørskov Pedersen ( + 45 ) 33 96 96 59 . ( c ) Reuters Limited 1997 . 
