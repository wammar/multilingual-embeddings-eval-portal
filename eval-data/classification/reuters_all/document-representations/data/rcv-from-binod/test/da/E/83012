Inflationstal letter pres på renter - PaineWebber . KØBENHAVN , 24 april ( Reuter ) - Lave danske prisstigninger i marts har lettet presset på de officielle danske renter . Det vurderer investeringsbanken PaineWebber i en kommentar til marts - tallene fra DS , der viste et fald i inflationen til 1 , 7 pct . år / år fra 2 , 2 pct . i februar . - Med en inflation faldende til ned under Nationalbankens målsætning på to - tre pct . , er presset på de officielle renter aftaget , skriver PaineWebber . Tidligere har PaineWebber givet udtryk for en tro på , at Nationalbanken en gang i løbet af sommeren vil blive nødsaget til at hæve de danske renter . Det skulle primært ske for at lette presset på økonomien . Nationalbankdirektør Bodil Nyboe Andersen afviste i sidste uge på Realkreditrådets årsmøde , at banken kan finde på at hæve renterne for at holde økonomien i ave . Hun påpegede , at stabiliseringen af den økonomiske politik påhviler primært finanspolitikken , mens Nationalbanken har ansvaret for en stabil valutakurs uafhængig af udviklingen i konjunkturerne . - Eva Elgaard Pedersen ( + 45 ) 33 96 96 58 . ( c ) Reuters Limited 1997 . 
