Carlsberg øl skal brygges i Polen - Ritterband . KØBENHAVN , 17 februar ( Reuter ) - Det polske bryggeri , Okocim , som Carlsberg ejer 32 pct af , skal i løbet af 1997 starte en egentlig produktion af et af Carlsbergs øl - mærker . Det bekræfter Carlsbergs informationschef Monica Ritterband overfor Reuters Finans mandag , efter at Okocims direktør i fredags udtalte sig om planerne . - Vi kan bekræfte , at det er planen , at brygge et af vores mærker i Polen i indeværende år , men det er endnu for tidligt at komme med yderligere kommentarer , siger Monica Ritterband i en kommentar . Okocims direktør , Mieczyslaw Mietla , sagde i fredags , i forbindelse med lanceringen af bryggeriets nye øl , at Okocim i løbet af sommeren ville starte en produktion af et af Carlsbergs øl - mærker . Okocim har indtil nu stået for både import og salg af både Carlsberg - og Tuborg - øl i polen . Okocim er et af Polens største bryggerier med tre bryggerier med en samlet kapacitet på 1 , 6 mio . hl pr . år . - Jørn Nurkka ( + 45 ) 33 96 96 55 . ( c ) Reuters Limited 1997 . 
