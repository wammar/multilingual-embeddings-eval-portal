ICOPAL BYDER CA 875 , 8 MIO KR FOR PHØNIX . KØBENHAVN , 3 marts ( Reuter ) - Icopal har lørdag afgivet sit købstilbud til aktionærerne i Phønix Contractors , fremgår det af en fondsbørsmeddelelse . - Aktierne tilbydes erhvervet til 790 kr . per A - aktie a 100 kr . , 710 kr . pr . C - aktie a 100 kr . svarende til et købstilbud på ca . 875 , 8 mio . kr . , hedder det . Tilbudsperioden er gældende indtil tirsdag den 1 . april kl . 16 . 00 . - Icopals købstilbud er betinget af , at Icopal opnår kontrol med Phønix . Ved kontrol forstås , at Icopal ved tilbudsperiodens udløb råder over mere end 66 2 / 3 pct . af såvel aktiekapital som stemmer i Phønix , idet der bortses fra Phønix ' beholdning af egne aktier , skriver Icopal . Icopal forbeholder sig dog muligheden for at fastholde de indkomne accepter , selv om en eller flere af Icopals betingelser ikke bliver opfyldt helt eller delvist . ( c ) Reuters Limited 1997 . 
