APM SÆTTER DAGSORDEN FOR LINIETRAFIK - LLOYD ' S . KØBENHAVN , 1 oktober ( Reuter ) - A . P . Møller - koncernen linierederi , Maersk Lines ' position som markedsleder er ikke truet af fusionen mellem Nedlloyd og P & O , A . P . Møllers tidligere samarbejdspartner , skriver Lloyds List mandag i en kommentar til den seneste udvikling inden for den globale linietrafik . Lloyd ' s List ' s mener , at det er fra København , at spillets regler for den globale linietrafik dikteres . Selv ikke en sammenlægning mellem to så store rederier som Nedlloyd og P & O får til sammen tilstrækkelige ressourcer til at matche Maersk Line ' s styrke , og Nedlloyd / P & O kommer til at indse , at det danske rederi til ethvert strategisk træk har svar på tiltale , vurderer artiklens forfatter Francis Phillips . Han vurderer direkte , at det ville være uklogt at iværksætte større tiltag uden at konsultere København først . De to sammenlagte rederier er i høj grad bundet op på eksisterende aftaler for størstedelen af linietrafikken , og vil derfor have svært ved at svare igen på eventuelle angreb fra det friere stillede Maersk Line , der tilmed har forstået at pleje sin politiske indflydelse i både London og Washington langt bedre end sine konkurrenter , noterer Lloyd ' s List . ( / slj ) . ( c ) Reuters Limited 1996 . 
