ANALYTIKERE SER POSITIVT PÅ CARLSBERG - BASS AFTALE . KØBENHAVN , 26 august ( Reuter ) - Aftalen mellem Carlsberg og engelske Bass , om et salg af Carlsberg - Tetley til Bass bliver modtaget positivt af de danske aktieanalytikerne . - Aftalen ser umiddelbart meget fornuftig ud , men der er lidt uklarhed omkring hvilken effekt , det får rent indtjeningsmæssigt på kort sigt , siger en analytiker . Ifølge aftalen , så køber Bass Allied Domecq ' s 50 pct . andel i Carlsberg - Tetley , hvorefter Carlsberg giver sin halvdel plus 20 mio . pund for en 20 pct . ' s ejerandel i fusionen af Carlsberg - Tetley og Bass ' bryggeriaktiviteter . Baseret på tallene fra Carlsberg - Tetley og Bass seneste årsregnskaber var den samlede omsætning på ca . 2 . 500 mio . GBP , og driftsresultatet før renter på 165 mio . GBP . Samtidig forventes sammenlægning indenfor tre år , at muliggøre årlige driftsbesparelser på 90 mio . GBP . - En andel på 20 pct . af 165 mio . GBP er alt andet lige bedre end 50 pct . af 47 mio . GBP , som var årsresultatet for Carlsberg - Tetley . Hvis man så lægger besparelserne på 90 mio . GBP oveni , så ser det endnu bedre ud , vurderer analytikeren . Derudover forventer analytikeren , at der kommer nogle effekter på finansnetto - hvilke er dog endnu lidt uklart . Generelt så mener han , at der er rimelig meget slør i de offentliggjorte tal , og at analytikerne nok skal bruge noget tid før de helt kan gennemskue de økonomiske konsekvenser i aftalen . - Noget af det meste interessante i denne her sammenhæng er måske , hvordan det vil gå salget af Carlsbergs produkter på lidt længere sigt , fortsætter analytikeren . Selvom Carlsberg nok har forsøgt at sikre sig på alle mulige måder i det omfattende aftalesæt , som er indgået med Bass , så er det spørgsmålet , om Carlsbergs ølsalg kan opretholdes , vurderer en anden analytiker . - En meget stor del af det Carlsberg salg , som har fundet sted tidligere , har fundet sted mere eller mindre tvungent , som følge af aftalen med Allied pubs . De aftaler udløber i slutningen af 1997 , siger en analytiker . Når aftalerne udløber i 1997 skal bryggerierne ud og konkurrerer på reelle markedspriser og kan således ikke tvinge pubberne til kun at fører deres øl - mærke . En anden analytiker er dog ikke så nervøs for Carlsbergs øl - salg i England , da han mener , at bryggeriet er garanteret en minimumsvolumen . - Det vil undre mig meget , om de ikke også har fået garanteret minimums - reklamebudgetter , og samtidig vil Carlsberg jo fortsætte med , at markedsføre deres egne produkter i England , vurderer analytikeren . Nu venter alle parter bare på , at aftalen skal blive godkendt af de engelske konkurrencemyndigheder . Hvis aftalen ikke bliver godkendt , så er aftalen , at Carlsberg fra Bass overtager alle fra Allied Domecq erhvervede rettigheder for 110 mio GBP . - Men jeg mener , at Carlsberg er bedre stillet med de 20 pct . i Bass eller med alle rettighederne til Allied Domecq end med sin 50 pct . ejerandel i Carlsberg - Tetley , vurderer en analytiker . En anden bryggeri - analytiker mener , at de involverede parter har gjort et godt stykke fodarbejde for at få de engelske myndigheder til at godkende aftalen , og at der derfor nok ikke bliver de store problemer . - Myndighederne var ret hurtige til at godkende Scottish & Newcastle ' s køb af Courage for nylig . Og myndighederne er også opmærksomme på , at der må ske et eller andet i den engelske øl - branche , fordi der er en overkapacitet i markedet på omkring 20 pct . , siger analytikeren . Han mener , at myndighederne måske vil gribe ind over for den nye bryggeri - gigant i Midtengland , hvor Bass og Carlsberg - Tetley tilsammen får en markedsdominans på 70 pct . - Men det vil kun være naturligt at lukke et bryggeri i Midtengland , og Bass har et i Sheffield og Carlsberg - Tetley et i Leeds . Det er forholdsvis tæt på hinanden , siger analytikeren . Carlsberg aktien steg umiddelbart fire kr . på aftalen , men er henover dagen faldet lidt tilbage igen og slutter dagen en kr . højere i 337 . ( / jnu / sow ) . ( c ) Reuters Limited 1996 . 
