V BESKYLDER REGERING FOR FUP OG FIDUS I FL97 - DEBAT . KØBENHAVN , 18 december ( Reuter ) - Det største oppositionsparti i Folketinget , Venstre , beskyldte under debatten om næste års finanslov onsdag regeringen for fup og fidus . - Regeringen forsøger med sine forslag at springe over , hvor gærdet er lavest . Regeringen har fundet det laveste sted ved hjælp af en arbejdsmetode , der er en kombination af fup og fiduser blottet for politisk moral , sagde Venstres finanspolitiske ordfører , Thor Pedersen , under debatten . Venstre har sammen med de konservative stillet en række ændringsforslag til regeringens finanslovsforslag . - Vi ønsker med vores fælles ændringsforslag at vise , at der i modsætning til regeringspartierne er kraft og vilje i det danske folkestyre til at tage fat på det , der er nødvendigt , sagde Thor Pedersen . Regeringen har indgået en stemmeaftale med SF og Enhedslisten , og har dermed sikret sig flertal for sit forslag til finanslov for 1997 . ( / olm ) . ( c ) Reuters Limited 1996 . 
