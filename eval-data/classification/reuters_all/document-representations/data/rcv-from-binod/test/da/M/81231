Jyske Bank forventer stigende obligationsmarked . KØBENHAVN , 10 marts ( Reuter ) - Det danske obligationsmarked har potentiale til at stige yderligere blandt andet som følge af rigelig likviditet i markedet . Specielt er der potentiale i realkreditobligationerne . Det vurderer Jyske Bank i en kommentar til den kommende uges obligationsmarked . - På helt kort sigt kan markederne måske nok fortsat være præget af nervøsitet , men den rigelige likviditet , stejle rentestruktur samt det forhold , at inflationen generelt ikke er stigende gør , at vi forventer , at markederne genoptager den stigende trend , hedder det . Baggrunden for den rigelige likviditet er ifølge Jyske Bank , at investorerne har været tilbageholdende med at købe obligationer på grund af frygt for en stigende inflation i USA og dermed stigende renter . - Det er baggrunden for , at likviditeten har været og fortsat er meget rigelig , skriver Jyske Bank . Herhjemme forventer Silkeborg - banken , at realkreditobligationerne kan stige omkring to kurspoint i løbet af de kommende måneder , og Jyske Bank anbefaler sine kunder køb af realkreditpapirer . - Eva Elgaard Pedersen ( + 45 ) 33 96 96 57 . ( c ) Reuters Limited 1997 . 
