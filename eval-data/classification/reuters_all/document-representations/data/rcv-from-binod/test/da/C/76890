AP PENSION OG SPRAREKASSER INDLEDER SAMARBEJDE . KØBENHAVN , 16 oktober ( Reuter ) - De 68 mindre og mellemstore sparekasser i Foreningen Samarbejdende Sparekasser ( FSS ) indleder et samarbejde med AP Pension og kan nu tilbyde deres kunder forsikringer ved tab af erhvervsevne og ved ulykke . Det fremgår af en pressemeddelelse fra FSS . - Vores kunder kan sikre sig en engangssum ved ulykke og i forbindelse med pensionsopsparing kan de sikre sig en løbende udbetaling , hvis de mister arbejdsevnen , siger formanden for FSS , direktør Hans Erik Brønserud . I AP Pension vurderer FSS at have fundet en partner , der matcher foreningen godt med hensyn til størrelse , produkter og organisation , tilføjer Hans Erik Brønserud . FSS forventer at have fordoblet antallet af invaliderenteforsikringer i løbet af et år . ( / slj ) . ( c ) Reuters Limited 1996 . 
