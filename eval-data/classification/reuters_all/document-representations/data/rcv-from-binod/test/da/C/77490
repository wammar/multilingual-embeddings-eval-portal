FØRST MARKANT LØFT I US - MARKEDSANDEL I 97 - NOVO . KØBENHAVN , 13 november ( Reuter ) - Udviklingen i Novo Nordisks markedsandel på det amerikanske insulinmarked vil for hele 1996 ikke være markant anderledes end markedsandelen i 1995 . Men i 1997 forventes andelen øges mærkbart . Det siger viceadm . direktør Kurt Anker Nielsen fra Novo Nordisk til Reuters Finans . - Når vi kommer frem til 1997 , så regner vi sandelig med , at det kan ses , siger Kurt Anker Nielsen med reference til Novo Nordisks tiltag for at rette op på den amerikanske markedsandel . Novo Nordisk har tidligere haft en markedsandel på det amerikanske insulinmarked på 24 - 25 pct . mod aktuelle 20 - 21 pct . , og det er Novo Nordisks udtalte mål mindst at få andelen op på dette niveau igen . Den valgte strategien fokuserer primært på at få amerikanerne til at bruge Novo Nordisks pennesystemer , der er specielt velegnede til den såkaldte intensive insulinbehandling . Den danske medicinalkoncern læner sig her op af en omfattende undersøgelse , der viser , at flere mindre doser insulin i stedet for to store dagige doser , der fortrinsvis praktiseres i USA , forbedrer resultaterne af behandlingen af diabetes , sukkersyge . - Om det totalt set øger insulinmængden , der bliver indtaget , er der ingen , der siger . Det kan godt være , at det nogenlunde er det samme . Men det er klart , at når vi har nogle pensystemer , injektionssystemer , der kan bruges hertil , så markedsfører vi dem kraftigt , slår Kurt Anker Nielsen fast . Novo Nordisk har i samme anledning pr . 1 . juni i år indledt en større markedføringskampagne , der henvender til direkte til de amerikanske diabetes - patienter . Novo Nordisk skriver i sin regnskabsmeddelelse , at kampagnen er kommet godt fra start og forløber tilfredsstillende . - Der skal gå lidt længere tid end tre - fire måneder , inden man virkelig kan se det på markedsandelene , siger Kurt Anker Nielsen . I USA er det ifølge Novo Nordisk kun to - tre pct . af alle insulinafhængige diabetespatienter , der skal have insulin tilført udefra , som hører under den intensive behandlingsmetode . I Europa , herunder især i Skandinavien er procentandelen flere steder på 30 - 40 pct . I Europa er Novo Nordisk den førende insulinproducent , mens Eli Lilly er dominerende i USA . Novo Nordisk fremlagde onsdag regnskab for de første ni måneder af 1996 , der viste et overskud før skat på 1 . 893 mio . kr . , svarende til en stigning på 14 pct . i forhold til samme periode sidste år . ( / slj ) . ( c ) Reuters Limited 1996 . 
