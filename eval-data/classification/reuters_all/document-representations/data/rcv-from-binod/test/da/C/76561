TELIA SKÆRPER KONKURRENCEN MOD TELE DANMARK . KØBENHAVN , 27 september ( Reuter ) - Fra den 20 . november tilbyder svenske Telia mindst 10 pcts . rabat på alle danskeres udlandssamtaler , fremgår det af en pressemeddelelse fra selskabet fredag . Kunden skal kun betale for samtalen , der er ikke krav om abonnement . - Ved at vælge Telia 10 10 er alle kunder sikre på at spare 10 pct . i forhold til samtaleafgifterne i dag . Oveni giver Telia en volumenrabat , så f . eks . virksomheder med et meget stort forbrug af udlandstelefoni samlet kan beskære udgifterne med helt op til 35 pct . , skriver Telia . Telias mål er på sigt at få 20 - 30 pct . af alle samtaler ud af Danmark . Den svenske konkurrent til Tele Danmark forventer ved årsskiftet endvidere at kunne tilbyde telefoni inden for landets grænser til " rimelige " priser . - Dog i første omgang kun landstakst - samtaler . En udbygning med lokale og regionale samtaler afhænger af interconnect - aftalen med Tele Danmark , skriver Telia . ( / uha ) . ( c ) Reuters Limited 1996 . 
