RADIKALE VIL IKKE ÆNDRE PÅ LEJEVÆRDI - ELMQUIST . KØBENHAVN , 10 oktober ( Reuter ) - Regeringspartiet Det Radikale Venstre vil ikke være med til at ændre på reglerne for lejeværdi af egen bolig , som Det Konservative Folkeparti har udpeget som mærkesag ved forhandlingerne om næste års finanslov . Det fastslog de radikales finanspolitiske ordfører , Bjørn Elmquist , i sin ordførertale under folketingets førstebehandling af finanslovforslaget torsdag . - Vores holdning er klar : Det ville i dag være både økonomisk og socialt uansvarligt uden videre at forære seks mia . kr . bort til boligejerne , sagde Bjørn Elmquist . Han understregede også , at partiet ikke vil være med til at skære ned på Danmarks støtte til U - lande . - Det , vi har aftalt i regeringsgrundlaget , ligger fast . Det gælder U - landsbistanden , som er og bliver på en pct . af BNP , sagde Bjørn Elmquist . Han mener ikke , at der er plads til populære udgiftskrævende forslag , men samtidig mener han , at der ikke er brug for drabelige nedskæringer . - Denne form for ansvarlighed er muligvis kedsommelig , men det er det bedste middel , sagde Bjørn Elmquist . ( / olm ) . ( c ) Reuters Limited 1996 . 
