MAT PAPIRSALG MED TIL AT KLÆDE FAXE KALK I RØDT . KØBENHAVN , 26 august ( Reuter ) - En afmatning inden for papirbranchen og problemer med en kalkovn i Fakse har været medvirkende til , at Faxe Kalk efter første halvår 1996 kom ud med røde tal på bundlinien . Faxe Kalk fik således i første halvår 1996 et underskud før skat på 17 mio . kr . mod et overskud året før på 24 , 4 mio . kr . Den primære indtjening faldt samtidig med 24 , 3 mio . kr . til 8 , 2 mio . kr . - Nedgangen i resultatet af den primære drift skyldes , at afmatningen inden for papirbranchen , startende i andet halvår 1995 , er fortsat ind i 1996 , skriver Faxe Kalk . Samtidig har selskabet øget udviklings - og salgsindsatsen inden for papirmarkedet yderligere i i 1996 . De to ting tilsammen bevirker et fald i resultatet af den primære drift på ca . 15 mio . kr . - Endvidere er problemerne med den ombyggede kalkovn i Fakse fortsat ind i 1996 i større grad end forventet . Der er overfor leverandøren stillet krav om kompensation for de forøgede driftsomkostninger i forbindelse med de foretagne ombygninger . Den forventede kompensation er ikke indregnet i halvårsregnskabet , skriver Faxe Kalk . [ MORE ] . 
