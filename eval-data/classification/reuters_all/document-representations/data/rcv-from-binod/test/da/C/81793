Denka - køb bag VT Holdings rekordresultat i 1996 . KØBENHAVN , 19 marts ( Reuter ) - Det ordinære resultat efter skat for VT Holding satte i 1996 rekord og er således det bedste i selskabets 110 - årige historie . Det fremgår af en årsregnskabsmeddelelse onsdag . - Årets ordinære resultat efter skat er forbedret for ottende år i træk og udgør 18 , 1 mio . kr . , hvilket er det hidtil bedste i koncernens 110 - årige historie , skriver VT Holding . I 1995 udgjorde det ordinære resultat 13 , 1 mio . kr . VT Holding tilskriver primært rekordresultatet udviklingen i Denka Lift , der producerer arbejdsplatforme , og koncernens program foir løftegrej til betonindustrien , Starcon . Denka Lift blev købt midt i 1995 , mens Starcon blev udskilt i et selvstændigt selskab fra starten af 1996 . Desuden har VT Holding investeret i en ejerandel i Skako på 19 , 1 pct . , som kan udvides til over 57 , 1 pct . , hvis VT Holding udnytter sin køberet til LD og PKA ' s Skako - aktier . VT Holding planlægger at gennemføre en kapitaludvidelse i 1997 , der forventes at give et provenu på 200 mio . kr . - Med baggrund i de seneste års akkvisitioner og investeringen i Skako samt ønsket om et likviditetsberedskab , der muliggør en effektiv udnyttelse af større investerings - og akkvisitionsmuligheder i ind - og udland , har bestyrelsen besluttet at indstille til generalforsamlingen , at bestyrelsen bemyndiges til at gennemføre en kapitalforhøjelse i 1997 , skriver VT Holding . - Søren Linding Jakobsen ( + 45 ) 33 96 96 53 . ( c ) Reuters Limited 1997 . 
