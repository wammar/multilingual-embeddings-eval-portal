Alf Duch - Pedersen fastholder Danisco strategi . KØBENHAVN , 12 maj ( Reuter ) - Daniscos nye adm . direktør , Alf Duch - Pedersen , venter ikke at foretage de store ændringer i ledelsen af virksomheden efter tidligere adm . direktør Palle Marcus ' afgang . Det siger Alf Duch - Pedersen til personalebladet Danisco Nyt . - Jeg er en anden person , så opgaverne vil naturligvis blive løst på en anden måde , men Daniscos fremtidige mål ændres ikke , selvom virksomheden får en ny leder , siger han til bladet . Alf Duch - Pedersen tilføjer , at strategiplanen " Danisco mod år 2000 " , som indeholder selskabets grundide , vækstmål , kompetencer og ressourcer , fastholdes . - Det er disse mål , vi ønsker at realisere . Jeg har i øvrigt været med til at godkende de lagte strategier som medlem af Daniscos bestyrelse og synes , at " Danisco mod år 2000 " er et rigtigt godt fundament for koncernens fortsatte udvikling , siger Alf Duch - Pedersen . Opkøb af nye virksomheder vil fortsat være en del af hverdagen i Danisco , slutter han . - Jørn Nurkka ( + 45 ) 33 96 96 55 . ( c ) Reuters Limited 1997 . 
