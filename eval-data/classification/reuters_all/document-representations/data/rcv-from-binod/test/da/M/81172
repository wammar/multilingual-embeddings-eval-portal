Dansk aktiemarked afventende før USA - jobtal . KØBENHAVN , 7 marts ( Reuter ) - Efter en stigning i KFX - indekset på 1 , 8 pct . til 158 , 43 torsdag ventes der fredag en afventende tendens på det danske aktiemarked op til eftermiddagens offentliggørelse af de amerikanske beskæftigelsestal for februar . Dermed ventes det danske marked at følge udviklingen i USA , hvor Dow Jones kun bevægede sig 0 , 02 pct . - i nedadgående retning . - Det er naturligt , at vi bremser lidt op efter den store stigning torsdag , men generelt er markedet fortsat godt understøttet . Ikke mindst den fortsat stærke USD ligger en god bund under markedet , siger en handler . Den stærke USD , der fredag morgen handles i 1 , 7170 DEM for 1 USD var torsdag med til at løfte Novo Nordisk aktien hele 24 kr . til kurs 684 . En stigning der fik et ekstra nyk i USA , hvor Novo - aktien steg 3 kr . til omregnet 687 . - Arter job - tallene sig fornuftigt , og fastholder USD den nuværende styrke , er undertonen i øjeblikket så god , at en gentagelse af januar - hausset ikke kan afvises , siger handleren . Men først skal fredagens ørkenvandring frem til job - tallenes udsendelse kl . 14 . 30 overståes . Noget tyder dog på , at norske Rieber & Søn kan stå for underholdningen i ventetiden med en ny melding om Phønix . Rieber - direktøren Olav Daviknes sagde fredag morgen til Reuters , at en ny udmelding i løbet af fredagen er " logisk " . Den norske koncerns nuværende købstilbud på Phønix udløber fredag kl . 16 . 00 . Derudover ventes der fredag opmærksom omkring Topdanmark og BG Bank efter fredagens Topdanmark - nej til en fusion mellem BG Bank , Topdanmark og Nykredit i Børsens Nyhedsmagasin . Der kan på fredagens generalforsamling i BG Bank blive kastet nyt lys over fusionsplanerne . Tele Danmark sluttede i New York 1 kr . højere i kurs 355 , mens ISS - aktien ikke blev handlet . KFX - aktier : Kurs torsdag kl . 15 . 30 + / - Novo - Nordisk . . . . . . . . . 684 + 24 Den Danske Bank . . . . . . . . 600 + 13 Tele Danmark . . . . . . . . . . . 354 + 1 Danisco . . . . . . . . . . . . . . . . 404 + 7 D / S 1912 . . . . . . . . . . 189 . 000 + 1000 D / S Svendborg . . . . . 268 . 000 - 1000 Sophus Berendsen . . . . . . 878 + 12 Unidanmark . . . . . . . . . . . . 350 + 14 Carlsberg . . . . . . . . . . . . . 406 + 4 BG Bank . . . . . . . . . . . . . . . . 291 + 2 . KFX - aktier : Kurs torsdag kl . 15 . 30 + / - FLS . . . . . . . . . . . . . . . . . . . 850 - 5 Københavns Lufthavne . . . 685 0 Coloplast . . . . . . . . . . . . . 470 + 10 ISS . . . . . . . . . . . . . . . . . . . 180 - 1 Superfos . . . . . . . . . . . . . . . 796 + 8 Jyske Bank . . . . . . . . . . . . . 533 + 5 GN Store Nord . . . . . . . . . . 690 + 10 Chr . Hansen . . . . . . . . . . . 845 + 5 Radiometer . . . . . . . . . . . . 410 + 10 SAS Danmark . . . . . . . . . . . . . 77 , 00 - 0 , 50 . - Stig Ørskov Pedersen ( + 45 ) 33 96 96 59 . ( c ) Reuters Limited 1997 . 
