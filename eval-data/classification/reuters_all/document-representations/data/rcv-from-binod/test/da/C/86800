Spar Nord fastholder forventninger til hele 1997 . KØBENHAVN , 18 august ( Reuter ) - Spar Nord forventer fortsat at kunne leve op til koncernens prognose fra årsberetningen for 1996 . Dermed vil koncernen forrente egenkapitalen med minimum 11 pct . Det fremgår af sparekassens halvårsmeddelelse , der blev fremsendt til Fondsbørsen mandag . - Koncernen forventer fortsat at kunne leve op til det krav , hedder det i regnskabet . Bestyrelsen foreslår , at udbyttet bliver hævet væsentligt på næste års generalforsamling . - Blandt andet på baggrund af den tilfredsstillende indtjening og den store egenkapital har bestyrelsen til hensigt at foreslå en væsentlig højere udbytteprocent på generalforsamlingen i 1998 , skriver Spar Nord . ( c ) Reuters Limited 1997 . 
