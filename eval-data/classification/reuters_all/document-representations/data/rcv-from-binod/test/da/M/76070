Valuta - FRF ses presset ved 3 , 43 DEM næste uge . KØBENHAVN , 30 august ( Reuter ) - Den franske franc har været i centrum af begivenhederne på valutamarkedet i denne uge , og det kan den også komme i næste uge . - Den franske franc vil ikke bryde 3 , 43 per D - mark i løbet af fredagen , men valutaen vil fortsat komme under pres i næste uge , mener valutahandler Henrik Mundbjerg fra Midtbank . I dag er francens skæbne knyttet tæt sammen med udviklingen i dollaren , og hvis FRF kommer over 3 , 43 per D - mark , vil det være fordi US - dollar bryder nedad , mener Henrik Mundbjerg . - Det er dog ikke sandsynligt , at FRF bryder 3 , 43 i dag , da dollaren er pænt købt fra fredag morgen , hvilket har taget lidt af presset fra den franske valuta . Samtidig er der udsigt til en stabil til lidt faldende tysk D - mark , som også vil dæmpe presset på francen , vurderer han . Kursen på valutaen er fredag formiddag 3 , 4250 , og når kursen 3 , 4305 bedømmes som psykologisk vigtigt , er det fordi det netop er her toppen af det gamle ERM - udsvingsbånd befinder sig . Markedet svirrede torsdag med rygter om intervention fra den franske centralbanks side . - Banken var tilsyneladende aktiv i både DEM - FRF og USD - DEM , siger Henrik Mundbjerg , men som det er kutyme har Bank of France hverken villet be - eller afkræfte sin deltagelse . Den danske valuta har været stille og stabil gennem fredag morgen og formiddag , og den vil blive liggende mellem 3 , 8650 til 3 , 8670 frem til weekenden , skønner Henrik Mundbjerg . - Rent spekulativt bliver kronen nok ikke flyttet i dag , men man kan selvfølgelig ikke udelukke , at der kommer en stor kommerciel handel senere på dagen , siger han . Prognosen for kronens tilstand i næste uge er ganske afdæmpet . - Kronen bliver hængende omkring det nuværende kursniveau , men kan komme op ved 3 , 87 , i takt med pres på den franske franc og eventuelt den svenske krone i næste uge , siger Henrik Mundbjerg fra Midtbank . Han vurderer , at den franske franc vil bevæge sig selvstændigt i næste uge , uden at skæve til retningen i US - dollar . DEM / DKK USD / DKK FRF / DKK USD / JPY USD / DEM Fredag 11 . 02 3 , 8660 5 , 7170 1 , 1285 108 , 40 1 , 4785 Torsdag 15 . 02 3 , 8670 5 , 7175 1 , 1280 108 , 35 1 , 4780 ( / klp ) . ( c ) Reuters Limited 1996 . 
