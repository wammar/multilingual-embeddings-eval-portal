INGEN AFLYSNINGER TORSDAG TRODS STREJKE - SAS . KØBENHAVN , 24 oktober ( Reuter ) - Det er umiddelbart svært for SAS torsdag morgen at få et overblik over omfanget af arbejdsnedlæggelserne blandt SAS ' lufthavnsfunktionærer , men SAS - talsmand Jens Peter Skaarup siger til Reuters Finans torsdag morgen kl . 7 . 40 , at strejken ikke ventes at resultere i aflysninger . - Alle fly kommer afsted men med forsinkelser på op til en time , vurderer Jens Peter Skaarup . Han tilføjer , at flere end 150 lufthavnsfunktionærer ikke er mødt på arbejde som planlagt kl . 6 . 00 , men da lufthavnsfunktionærer har forskellige arbejdstider kan strejkeomfanget ikke slåes endeligt fast . Lufthavnsfunktinærernes arbejdsopgaver vil i løbet af torsdagen blive varetaget af ledende SAS - ansatte . Der er fortsat forhandlinger mellem SAS - ledelsen og lufthavnsfunktionærernes organisation , men disse har endnu ikke ført til noget resultat , anfører SAS - talsmanden . Arbejdsretten skal i dag tage behandle den overenskomststridige arbejdsnedlæggelse . Stridens æble , en advarsel til lufthavnsfunktionærernes næstformand skal først senere behandles i det arbejdsretlige system . ( / slj ) . ( c ) Reuters Limited 1996 . 
