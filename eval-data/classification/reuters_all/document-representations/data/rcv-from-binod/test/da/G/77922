FL97 - AFTALE MED SF ER GOD OG REALISTISK - LO . KØBENHAVN , 28 november ( Reuter ) - Landsorganisationen I Danmark ( LO ) kalder regeringens stemmeaftale om næste års finanslov med SF god og realistisk , fremgår det af en udtalelse fra organisationens formand . - Regeringens aftale med Socialistisk Folkeparti om finansloven for 1997 var den eneste realistiske løsning , siger Hans Jensen , der glæder sig over , at der med aftalen sikres yderligere bevillinger til uddannelse , arbejdsmarked og arbejdsmiljø . - Regeringens succesrige økonomiske politik kan nu videreføres til gavn for beskæftigelsen . Vi forventer et stort fald i ledigheden næste år , hedder det i kommentaren , der kritiserer et enkelt punkt i aftalen . - Regeringen synes ikke at have respekt for sin egen lovgivning om Feriefonden , når den tager 100 mio . kr . til finansiering af aftalen . Feriefonden er lønmodtagernes penge og ikke en statsfond , som man bare tager af , når det passer i det store regnskab , siger Hans Jensen . ( / olm ) . ( c ) Reuters Limited 1996 . 
