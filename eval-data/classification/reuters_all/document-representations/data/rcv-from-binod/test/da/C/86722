Mobiltelefonsælgere er kun lidt trofaste - blad . KØBENHAVN , 15 august ( Reuter ) - Mobiltelefonforhandleres loyalitet overfor netoperatørerne er ikke særlig stor . Den der tilbyder flest penge , får den største opmærksomhed , viser en ny undersøgelse af det professionelle mobiltelefon - marked , som fredag er omtalt i ComputerWorld . - Resultatet er , at Tele Danmark Mobil og Sonofon i dag står dårligere end nogensinde i kampen om at fastholde kunderne , blot få måneder før tre nye konkurrenter , Telia , Mobilex og Debital går løs på markedet , skriver bladet . I følge ComputerWorld går en række forhandlere bare efter pengene uden interesse for eller forstand på at sælge de efterhånden komplekse mobiltelefonabonnementer fra de forskellige netoperatører . Undersøgelsen viser også , at sælgerne ikke har de store markedsforventninger til de nye operatører Telia og Mobilex samt serviceudbyderen Debitel . Kendskabet til de nye netoperatører hører heller ikke til den mest udbredte . Ifølge undersøgelsen mente en sælger , at Mobilex var navnet på en forhandler , og en anden sælger , at Mobilex var en abonnementsform hos Sonofon . - Jørn Nurkka ( + 45 ) 33 96 96 55 . ( c ) Reuters Limited 1997 . 
