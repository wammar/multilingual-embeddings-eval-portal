Valuta - USD på gyngetur efter overraskende US - tal . KØBENHAVN , 4 oktober ( Reuter ) - Så udløstes spændingen omkring det amerikanske ledighedstal for september . Et fald i nye job på 40 . 000 mod en forventet stigning på 166 . 000 job skabte røre på obligationsmarkedet , hvor den amerikanske 30 - årige T - Bond steg halvandet point til 100 - 10 / 32 . Den er siden faldet tilbage til kurs 99 - 28 / 32 . Den amerikanske dollar har været på en lille gyngetur efter meddelelsen . Først faldt den i værdi over for D - marken til under 1 , 5300 , hvorefter den sprang tilbage til på niveauet fra før meddelelsen i kurs 1 , 5315 . Siden er den igen gledet ned og handles kl . 14 . 50 i 1 , 5275 Over for den japanske yen holder dollaren godt fast , og handles fortsat til omkring kurs 111 , 50 . Samtidig synes den italienske lire at holde fast i formiddagens niveau over for D - mark . Liren handles til kurs 993 , 65 , og markedet fortæller om stærk interesse for liren som følge af forventningerne om en snarlig genoptagelse i EMS og ØMU - samarbejdet . ØMU ' en vil mindske risikoen for devalueringer , hvilket burde gøre liren mere attraktiv , lyder forklaringen . Den danske krone er styrket marginalt over for D - mark til 3 , 8345 fra 3 , 8355 i formiddags . DEM / DKK USD / DKK FRF / DKK USD / JPY USD / DEM Fredag 14 . 59 3 , 8345 5 , 8565 1 , 1330 111 , 50 1 , 5275 Fredag 11 . 30 3 , 8355 5 , 8705 1 , 1330 111 , 50 1 , 5310 ( / clm ) . ( c ) Reuters Limited 1996 . 
