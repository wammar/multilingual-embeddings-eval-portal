Valuta - USD fastholder styrke op til PPI - tal . KØBENHAVN , 14 februar ( Reuter ) - Den amerikanske dollar fastholder fredag styrken over for den tyske mark og den japanske yen . Valutahandlere betragter den amerikanske valuta som solidt understøttet og anser test af niveauerne 1 , 70 DEM for 1 USD og 125 JPY for mulige på relativt kort sigt med mindre de største centralbanker intervenerer i valutamarkedet for at stoppe den seneste tids kraftige svækkelse af USD . Foreløbig afventes dog fredagens amerikanske producentpriser for januar , der offentliggøres kl . 14 . 30 . Her ventes en stigning på 0 , 3 pct . fra december . I modsætning til de seneste dage er handelsintervallet for USD fredag været forholdsvis snævert med bund og top ved henholdsvis 1 , 6830 DEM og 1 , 6917 DEM . Også blandt de europæiske valutaer er aktiviteten forholdvis begrænset , hvilket afspejler sig i udviklingen for den danske krone , der er handlet i det relativt snævre interval 3 , 8107 - 3 , 8123 DKK for 1 DEM . Fredagens offentliggørelse af et større end ventet fald i det tyske detailsalg i december , ses ikke at påvirke DEM . DEM / DKK USD / DKK FRF / DKK USD / JPY USD / DEM Fredag 12 . 25 3 , 8120 6 , 4235 1 , 1295 124 , 10 1 , 6845 Torsdag 12 . 45 3 , 8110 6 , 4120 1 , 1285 124 , 10 1 , 6830 - - Stig Ørskov Pedersen ( + 45 ) 33 96 96 59 . ( c ) Reuters Limited 1997 . 
