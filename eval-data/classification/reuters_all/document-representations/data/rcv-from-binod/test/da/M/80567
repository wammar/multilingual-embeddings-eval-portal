Valuta - USD - svækkelse stoppet , afventer Fed - tale . KØBENHAVN , 24 februar ( Reuter ) - De seneste dages korrektion af den amerikanske dollar ser mandag middag ud til foreløbigt at være stoppet . Efter tidligere mandag at være handlet i 1 , 6720 DEM for 1 USD står den amerikanske dollar kl . 12 . 10 i 1 , 6755 DEM . Markedsdeltagerne afventer nu onsdagens Humphrey Hawkins - tale af formanden for den amerikanske centralbank , Alan Greenspan . Selvom USD - svækkelsen synes stoppet , tror analytikere på en endnu svagere USD . - Der er en stærk bias mod en yderligere svækkelse , vurderer finanshuset Deutsche MG således mandag . Deutsche MG mener , at det næste tekniske støttepunkt for den amerikanske dollar hedder 1 , 6650 DEM . Baggrunden for USD - svækkelsen angives blandt andet at være stærkere tyske nøgletal mod slutningen af sidste uge . Specielt en højere end ventet Ifo - indikator for februar synes at have understøttet den tyske mark , da det høje tal mindskede troen på en tysk rentenedsættelse . Styrkelsen af DEM over for den amerikanske valuta har ikke i væsentlig grad påvirket DEM over for de europæiske valutaer . Den danske krone ligger således stabil omkring 3 , 8150 - 3 , 8160 DKK for 1 DEM . DEM / DKK USD / DKK FRF / DKK USD / JPY USD / DEM Mandag 12 . 10 3 , 8155 6 , 3940 1 , 1300 122 , 10 1 , 6755 Fredag 11 . 45 3 , 8160 6 , 4330 1 , 1295 122 , 75 1 , 6855 . ( c ) Reuters Limited 1997 . 
