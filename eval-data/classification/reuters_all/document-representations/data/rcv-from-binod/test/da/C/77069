KABEL - TELEFONI AFVENTER NY SAMTRAFIKAFTALE - STOFA . KØBENHAVN , 23 oktober ( Reuter ) - Den nuværende samtrafikaftale om brug af Tele Danmarks fastnet hæmmer udviklingen af telefoni og andre teletjenester gennem kabel - TV - nettet . Det siger adm . direktør Knud Hansen fra Telia - datterselskabet , Stofa , der er Danmarks næststørste kabel - TV - operatør med 500 . 000 husstande tilkoblet . - En bedre samtrafikaftale vil helt klart fremme udviklingen af telefoni over bredbåndsnettet , siger Knud Hansen til Reuters Finans . Stofa har i samarbejde med primært Næstved Kommune for første gang i Norden gjort det muligt at ringe via kabel - TV - nettet , samt at tilbyde stort set alle typer af teleydelser . Den eneste hæmsko på nuværende tidspunkt for at udvikle det store potentiale , er de priser , som Tele Danmark kræver for at stille sit faste net til rådighed . - Med den nuværende samtrafikaftale kan det ikke betale sig at drive landstelefoni , siger Knud Hansen . Stofa starter derfor op med at tilbyde Internet - opkobling . Han vurderer , at genforhandlingen af samtrafikaftalen først vil give resultater i starten af 1997 . En anden ny operatør på det danske telemarked , Netcom Systems var det første selskab til at indgå en samtrafikaftale med Tele Danmark . Med de nuværende regler skal aftalen gælde for alle , og da Netcom Systems ifølge Knud Hansen primært har været ude efter udlandstelefonien , har Tele Danmark i realiteten fået mindst et halvt år mere uden konkurrence på landstrafikken . Opbygningen af det første integrerede bredbåndsbaseret informationsnet i Næstved , der dækker 80 pct . af Næstveds ca . 23 . 000 husstande , har ifølge Knud Hansen indtil videre kostet et sted mellem 25 og 50 mio . kr . - Når vi ikke helt kender de fremtidige vilkår for at drive forretning , vil vi være afventende med nye større investeringer . En ny og bedre samtrafikaftale vil klart være fremmende for investeringslysten , siger Knud Hansen . Stofa har udset sig Århus - området til næste indsatsområde , men det er ifølge Knud Hansen en noget større operation . I Århus har 50 . 000 husstande mulighed for at blive tilkoblet Stofas kabel - TV - net , mens 35 . 000 husstande er tilkoblet . Det er Stofas målsætning i samarbejde med ejeren , det nationale svenske tele - selskab Telia , at udgøre et seriøst alternativ til Tele Danmark indenfor alle dele af markedet for teleydelser via bredbåndsnettet og den infrastruktur , som Telia måtte bygge op i Danmark . Det er Knud Hansens målsætning , at forbrugerne ved at ringe over bredbåndsnettet skal kunne spare 30 pct . på den samlede telefonregning . ( / slj ) . ( c ) Reuters Limited 1996 . 
