NKT I NYT KURSLEJE EFTER OPJUSTERING - ANALYTIKERE . KØBENHAVN , 18 december ( Reuter ) - NKTs opjustering af de samlede forventninger til 1996 onsdag , kom bag på de fleste analytikere . Dog ventes opjusteringen ikke at sende aktiekursen ud på den helt store flyvetur , fordi NKT prisfastsættes på prognoserne for 1997 og 1998 . Og på det punkt er NKTs egne udsagn mere på linie med markedets forventninger . - Vi forventer ikke , at aktien kommer videre op , fordi 1996 snart rinder ud . Og der er i meddelelsen meget lidt påvirkning af estimaterne for 1997 og 1998 , som aktien prissættes efter , siger en analytiker . NKT steg umiddelbart 20 kr . på opjusteringen til kurs 335 , og har siden holdt sig på det niveau . En anden analytiker forventer , at aktiekursen vil holde sig omkring kurs 340 - 350 kr . i den nære fremtid . NKT oplyste onsdag eftermiddag , at NKTs andel af det samlede koncernresultat bliver på ca . 180 mio . kr . før skat i 1996 . I 1997 forventes et resultat på samme niveau eller måske lidt bedre . I 1995 var det tilsvarende resultat på 94 mio . kr . Tidligere har NKT blot oplyst , at der ventes et bedre resultat i år end i 1995 . De tre analytikere , som Reuters Finans har talt med , er enige om , at opjusteringen primært er dikteret af de nye resultatforventninger for NKT Cables og Lexel . - Der er en væsentlig effekt fra NKT Cables samt en positiv effekt fra Lexel . Specielt NKT Cables ' forventninger afviger beløbsmæssigt fra vores estimater . Men det skyldes primært , at den nye fabrik i Kalundborg er taget senere i brug , hvilket betyder færre afskrivninger i 1996 , siger en analytiker . NKT oplyser , at NKT Cables nu forventer et resultat før skat i 1996 , der vil være væsentligt over resultatet i 1995 , hvor det blev på 60 mio . kr . Det begrundes med stigende salg til byggeriet samt den senere ibrugtagning af kabelfabrikken i Kalundborg . Om Lexel , som NKT ejer halvdelen af , konstateres det , at selskabet fortsat har en meget tilfredsstillende indtjening , og der ventes et resultat over 1995 , hvor NKTs andel gav et overskud på 109 mio . kr . Michael Hemicke , Nykredit Bank , tillægger dog samtidig oplysningerne om Nilfisk stor psykologisk betydning , fordi selskabet nu begynder at tjene penge . - For første gang siden 1994 tjener Nilfisk nu penge på at sælge støvsugere . Nilfisk har nu et positivt dækningsbidrag , hvilket er første gang i lang tid , siger han . Endnu forventes Nilfisks samlede resultat før skat dog ikke at nå et plus . I 1996 forventes et underskud før skat på ca . 95 mio . kr . , oplyser NKT . I 1997 ventes et nul - resultat . - Det er vigtigt , at Nilfisk nu er på vej op . Når der ses på , hvor meget Nilfisk har belastet NKT indtil videre , og man begynder at lægge en pæn fremgang i Nilfisk ind i estimaterne , vil det give nogle helt andre regnskabsresultater for NKT i årene fremover og dermed også en helt anden aktiekurs på NKT , siger Michael Hemicke . ( / uha ) . ( c ) Reuters Limited 1996 . 
