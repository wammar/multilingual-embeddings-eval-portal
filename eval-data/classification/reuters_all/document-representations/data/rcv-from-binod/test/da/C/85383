Restrukturering af SAA afgør allianceforhold - dir . KØBENHAVN , 3 juli ( Reuter ) - Restruktureringen og en eventuel privatisering af det statsejede sydafrikanske flyselskab , South African Airways ( SAA ) bliver afgørende for selskabets tilhørsforhold til en af de nye gigantalliancer indenfor den globale luftfartsindustri . Det sagde adm . direktør for det statslige transportorgan , Transnet , der ejer SAA , Zukile Nomvete , på et pressemøde i anledning af genoptagelse af direkte flyvninger mellem Skandinavien og Sydafrika i samarbejde med SAS torsdag . - Det er vores hensigt at tilhøre en alliance , men hvilken alliance det bliver afhænger af hele processen med at rekonstruere og eventuelt privatisere South African Airways , sagde Zukile Nomvete . Han så derfor ikke det nye samarbejde med SAS , der er del af den nydannede Star - alliance med bl . a . Lufthansa , som andet end endnu en samarbejdsaftale . SAA har også fælleskodede flyvninger med American Airlines , der har dannet en global alliance med British Airways . Zukile Nomvete håbede dog på , at rekonstrueringen af selskabet bliver afklaret relativt hurtigt . Han ville ikke sætte nogen specifik tidshorisont på . Transnet har sat investeringsbanken SBC Warburg til at værdisætte SAA . - Søren Linding Jakobsen ( + 45 ) 33 96 96 53 . ( c ) Reuters Limited 1997 . 
