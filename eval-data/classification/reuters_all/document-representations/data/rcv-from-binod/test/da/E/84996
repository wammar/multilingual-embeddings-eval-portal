Forbrugerpriserne ses stige yderligere - Nykredit . KØBENHAVN , 20 juni ( Reuter ) - Forbrugerpriserne ventes over sommeren at stige mere end de 2 , 1 pct . i maj , som Danmarks Statistik offentliggjorde fredag . Dagens tal overraskede ikke cheføkonom John Madsen i Nykredit Bank , fordi stigningen falder sammen med den halvårlige opgørelse over huslejeudgifter og volatile faktorer som tobak , fødevarer og energi . - Det er imidlertid vores vurdering , at vi i de kommende måneder må indstille os på et generelt løft i de danske forbrugerpriser . En lille stigning kommer fra lønninger og importpriser set i forhold til 1996 , men også de øgede bilafgifter ventes at få effekt fra juni . Indfasningen af bilafgifterne vil dog nok strække sig frem til november , siger John Madsen til Reuters Finans . På forhånd havde et panel af 10 økonomer for Reuters vurderet årsstigningen i forbrugerpriserne for maj til 1 , 9 pct . ( c ) Reuters Limited 1997 . 
