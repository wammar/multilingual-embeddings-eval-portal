Valuta - USD tester kurs 115 over for JPY . KØBENHAVN , 27 december ( Reuter ) - Den amerikanske dollar stak hovedet op over 115 yen i nattens fjernøstlige handel , men den er siden faldet tilbage i formiddagens europæiske valutahandel til 114 , 94 mod 114 , 00 før julen . Dealere ser stadig positivt på dollarens fremtid , men venter en forholdsvis begivenhedsløs dag uden de store sving i kurserne pga . forlænget juleferie . Over for den tyske D - mark er dollaren stabil omkring 1 , 5540 USD / DEM . Den schweiziske franc tog tælling mod D - marken før juleferien , og trenden fortsætter . Mod D - marken handles schweizerfranc i kurs 0 , 8652 DEM / CHF mod 0 , 8620 før julen . Dagens amerikanske nøgletal er ordrer på varige forbrugsgoder i november , hvor konsensus peger på en lille stigning på 0 , 1 pct . , mod oktobers stigning på 0 , 3 pct . Tallet ventes ikke at få indflydelse i markedet . Den italienske lire handles stabilt over for D - marken i 984 DEM / ITL , mens den danske krone holder sig stærkt på omkring 3 , 8245 mod D - marken . DEM / DKK USD / DKK FRF / DKK USD / JPY USD / DEM Fredag 10 . 40 3 , 8245 5 , 9440 1 , 1335 114 , 95 1 , 5540 Mandag 15 . 15 3 , 8260 5 , 9420 1 , 1335 114 , 00 1 , 5535 ( / clm ) . ( c ) Reuters Limited 1996 . 
