Råvarer bidrager til salgsvækst i Østeuropæisk . KØBENHAVN , 3 april ( Reuter ) - Udvikling i råvareafdelingen er hovedårsagen til , at omsætningen i Østeuropæisk Handelshus steg til 641 mio . kr . i 1996 . Det skriver selskabet i sin årsregnskabsmeddelelse torsdag . Regnskabet viste et nettooverskud ( før - og efter ) skat på 14 , 9 mio . kr . Det betegner ledelsen som tilfredsstillende . 1996 er selskabets første hele regnskabsår , efter at Østeuropæisk Handelshus fusionerede med United Ship Provision pr . 1 . januar 1996 . - Koncernens struktur er i regnskabsårets løb blevet koncentreret om to selvstændige forretningsområder : U . S . P . International , der hovedsaglig varetager handel med forarbejdede fødevarer rettet mod detailhandlen i Østeuropa , og U . S . P . Meat , der varetager salget af fersk og frosne kødråvarer i både Vest - og Østeuropa , skriver handelshuset . Ledelsen skriver , at de østeuropæiske markeder har stabiliseret sig i det forgange år med hensyn til afsætnings - og betalingsforhold . Den politiske situationen forventes fortsat at være stabil i området . Med udsigten til stabilitet på de østeuropæiske markeder , venter Østeuropæisk Handelshus at komme igennem 1997 med et resultat , der er lidt bedre end i 1996 , fremgår det af årsregnskabet . Der ventes yderligere ekspansion på de østeuropæiske markeder . - De foretagne investeringer i udvikling af koncernens organisation forventes at bidrage til denne udvikling , hedder det i regnskabet . Der er planer om at udvide kontoret i Warzawa til en selvstændig handelsfunktion , ligesom der planlægges en forøget markedsføringsindsats i Ukraine . Samtidig undersøges mulighederne for at etablere et kontor i Kaliningrad , fremgår det . - Ole Mikkelsen ( + 45 ) 33 96 96 54 - Morten Bonde Pedersen ( + 45 ) 33 96 96 51 . ( c ) Reuters Limited 1997 . 
