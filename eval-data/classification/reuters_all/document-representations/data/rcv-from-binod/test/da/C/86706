Læskedriksalg nyder godt af solen - Bryggerier . KØBENHAVN , 14 august ( Reuter ) - Danskernes tørst i sommerheden har i de seneste måneder løftet salget af læskedrikke . I juni og juli ligger salget af læskedrikke omkring tre pct . over de tilsvarende to måneder sidste år , oplyser adm . direktør Niels Hald fra Bryggeriforeningen til Reuters Finans torsdag . I årets første syv måneder ligger salget samlet set omkring fire pct . over samme periode sidste år , vurderer Bryggeriforeningen . Opgørelsen stemmer overens med Skatteministeriets opgørelse over indtægter fra afgiften på mineralvand , som i årets første seks måneder ligger 4 , 6 pct . over indtægterne i den tilsvarende periode sidste år . Fremgangen i salget af læskedrikke er med til at kompensere for den negative udvikling i ølsalget , der i maj udviste et fald på 9 , 7 pct . i forhold til samme måned sidste år . Ølsalget er i årets første fem måneder faldet 4 , 5 pct . - Stig Ørskov Pedersen ( + 45 ) 33 96 96 59 . ( c ) Reuters Limited 1997 . 
