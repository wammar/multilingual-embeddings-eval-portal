INTERVIEW - BG Bank har øget markedsandel - adm dir . KØBENHAVN , 10 juli ( Reuter ) - BG Bank har øget sin markedsandel i første halvdel af 1997 . Det er først og fremmest på privatkundeområdet , det er lykkedes at kapre kunder fra konkurrenterne . Derimod har den storstilede satsning på erhvervskunder endnu ikke givet den ventede tilgang . Det oplyser bankens adm . direktør , Henrik Thufason , i et interview med Reuters Finans . - Det er mit indtryk , at vi har vundet markedsandele i et ikke ubetydeligt omfang - også i 1997 , siger Henrik Thufason . Målt på de danske pengeinstitutters balance havde BG Bank i 1996 en markedsandel på 14 , 3 pct . , mens andelen var 11 , 3 pct . , når det måles på de samlede udlån . - Vi har set en mægtig god udlånsfremgang på privatkundesiden , men den gennemsnitlige udlånsmarginal er faldende - dels på grund af markedssitutationen men også på grund af en ændring i sammensætningen af vores udlån , siger Henrik Thufason . Han henviser til , at tilgangen af lån har været størst inden for bl . a . billån , der traditionelt tilbydes til lav rente på grund af hård konkurrence . Danmarks tredjestørste pengeinstitut har til gengæld ikke fået så meget ud den store satsning på at få nye erhvervskunder . - Målt på antallet af udlån vi har solgt til erhvervskunderne , er det ikke gået særlig godt . Hvis man kigger på , hvor mange kredittilsagn , der er solgt , er det gået godt , siger Henrik Thufason . Med andre ord har kun et fåtal af virksomhederne benyttet sig af muligheden for at låne penge i BG Bank , selv om banken har et givet et stående tilbud . - Vi har det problem , at det går godt for virksomhederne , og samtidig dækker virksomhedernes likviditet de investeringer , de foretager i øjeblikket , siger Henrik Thufason , der gerne så , at virksomhederne foretog flere investeringer . BG Bank ansatte 64 specialister i efteråret 1996 , der skulle koncentrere sig om at øge udlånet til erhvervslivet , men de gode konjunkturer og bugnende pengekasser i industrivirksomhederne gør arbejdet vanskeligt for de 64 sælgere . - I en tid som denne burde virksomhedernes investeringer være større , og de investeringer , der bliver foretaget i øjeblikket , er ikke lånefinansieret i stor udstrækning , og det kunne man , som ansat i en bank , naturligvis godt ønske sig , siger Henrik Thufason . Ved udgangen af 1996 var knap 60 pct . af BG Banks samlede udlån ydet til erhvervslivet . Det var stort set uændret i forhold til året før , mens bankens samlede udlån faldt knap fire pct . Det faldende udlån begrundede banken med , at repo - reverseforretninger , der dækker over kortfristede udlån med sikkerhed i værdipapirer , er blevet nedprioriteret . - Der arbejdes målrettet hen imod en mere stabil sammensætning af bankens låneportefølje gennem flere helkundeengagementer , skrev ledelsen i årsregnskabet . BG Bank har allerede kontakt til næsten alle danske virksomheder , fordi banken overtog betalings - formidlinssystemet i GiroBank , men kun en fjerdedel af virksomhederne benytter banken til andet en betalingsformidling . Kundekartoteket med de gamle girokunder benyttes som udgangspunkt i forsøget at på at øge forretningsomfanget . - Ole Mikkelsen ( + 45 ) 33 96 96 54 . ( c ) Reuters Limited 1997 . 
