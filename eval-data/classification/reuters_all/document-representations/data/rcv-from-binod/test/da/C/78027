FLS ' 96 - FORVENTNINGER UÆNDREDE IFT HALVÅR - FLS . KØBENHAVN , 3 december ( Reuter ) - FLS Industries fastholder sine forventninger til resultatet for helåret 1996 , skriver FLS ' koncerndirektør Birger Riisager i en meddelelse til Fondsbørsen . - FLS Industries ' vurdering af resultatet for 1996 er uændret i forhold til vor meddelelse af 29 . august , skriver koncerndirektøren . I halvårsmeddelelsen skrev FLS - koncernen , at det økonomiske resultat for hele 1996 forventes at blive betydeligt bedre end i 1995 , der gav et nettoresultat på 412 mio . kr . Reuters Finans citerede mandag på en erhvervspolitisk konference Birger Riisager for at sætte nettoresultatet for 1996 på niveau med resultatet for 1991 ( plus 643 mio . kr . , red . ) . ( c ) Reuters Limited 1996 . 
