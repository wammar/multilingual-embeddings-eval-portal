Danske realkreditpapirer ej for dyre - Nykredit B . KØBENHAVN , 14 maj ( Reuter ) - Danske realkreditobligationer er ikke dyre set i forhold til udenlandske realkreditobligationer . Det konkluderer afdelingsdirektør Anders Brusendorff og chefanalytiker Birger Durhuus fra Nykredit Bank i en analyse , der er offentliggjort i Københavns Fondsbørs Månedsprapport . - Der er ikke grundlag for at konkludere , at danske realkreditobligationer - selv efter den seneste tids renteindsnævring - er specielt dyre set i en international sammenligning , skriver de to Nykredit - økonmomer . Analysen er foretaget , fordi realkreditobligationerne ifølge Nykredit Bank efter den seneste tids indsnævring af renteforskellen til statsobligationer anses for relativt dyre i henhold til de fleste gængse modelberegninger . Men sammenlignet med tyske , svenske og amerikanske realkreditobligationer giver de danske realkreditpapirer stadig en relativ høj merrente i forhold til de toneangivende statsobligationer . - Sammenlignet med tyske Pfandbriefe er merforrentningen på danske realkreditobligationer relativ høj . Sammenlignet med Jumbo - obligationer er merforrentningen meget høj , hedder det i analysen . Jumbo - obligationer er tyske realkreditobligationer , der opfylder krav om minimum cirkulerende mængde og market - maker ordning . Disse krav er indført for øge likviditeten i markedet for tyske realkreditobligationer . Sammenlignet med amerikanske realkreditbaserede obligationer er den danske merrente kun marginalt større , viser analysen . - Sammenlignet med svenske realkreditobligationer er merforrentningen på danske realkreditobligationer beskeden . Med hensyn til svenske realkreditobligationer bør det noteres , at disse som de eneste af de sammenlignede har været udsat for decideret kreditkrise , hvilket kan være medvirkende til den høje merforrentning , skriver Anders Brusendorff og Birger Durhuus . Sammenligningen er foretaget på det optionskorrigerede rentespænd mellem de længste danske realkreditobligationer og den toneangivende statsobligation . At sammenligningen ikke sker på den direkte renteforskel mellem de toneangivende realkreditpapirer , 6 pct . 2026 , og statens 8 pct . 2006 , skyldes , at obligationerne bliver mere sammenlignlige når der korrigeres for , at danske realkreditobligationerne - i modsætning til de udenlandske realkreditobligationere - er konverterbare . - Værdien af konverteringsretten skal trækkes fra i spændet ( mellem 6 pct . 2026 realkredit og statens 8 pct . 2006 , red . ) . Det gør man i Danmark via nogle optionsmodeller . Derudover korrigeres der for forskellen i varigheden i den optionskorrigerede renteforskel , forklarer Birger Durhuus . Ifølge Nykredit Bank er det optionskorrigerede rentespænd i årets første kvartal indsnævret til 0 , 4 pct . point fra ca . 0 , 5 pct . point . Onsdag formiddag er renteforskelllen mellem statens 8 pct . 2006 og realkredittens 6 pct . 2026 107 rentepunkter . - Per Bech Thomsen ( + 45 ) 33 96 96 56 . ( c ) Reuters Limited 1997 . 
