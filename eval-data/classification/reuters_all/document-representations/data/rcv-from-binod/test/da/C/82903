Konservatisme og held bag stort plus - Steenkjær . KØBENHAVN , 22 april ( Reuter ) - En kombination af sund konservatisme og held er de egentlige årsager til , at Jyske Bank er kommet igennem årets første tre måneder med et overskud , der er klart over det forventede , oplyser bankens afgående ordførende direktør Kaj Steenkjær . - I første kvartal er alt faldet heldigt ud , men der ligger også en sund konservatisme i regnskabet , siger Kaj Steenkjær . Han afviser , at det gode resultat uden videre kan ganges med fire for at få hele årets resultat . - Vi har set tidligere , at hvis man i et kvartal , hvor alt er faldet heldigt ud , fremskriver det over fire kvartaler , så går det galt , siger Kaj Steenkjær som begrundelse for , at banken ikke har opjusteret sine forventninger til hele året . Jyske Bank offentliggjorde tirsdag et ordinært resultat før skat på 423 mio . kr . Det er næsten 90 pct . bedre end i den tilsvarende periode sidste år , hvor det blev til 225 mio . kr . Resultatet er hjulpet godt på vej et meget lave hensættelser til tab på kunderne . - Med seks mio . kr . er tab og hensættelser eksorbitant lave . Men vi forventer stadigvæk , at de løber op i 300 - 350 mio . kr . for hele året . Det skyldes , at vores kreditpolitik , som gør at vi nok løbende følger vores engagementer , men kun i forbindelse med halv - og helårsregnskab gennemgår dem for centralt fastlagte hensættelser , siger Kaj Steenkjær , der understreger , at der gåes anderledes grundigt til værks i forbindelse med halvårsregnskabet . Bankens kursreguleringer af værdipapirer var også væsentligt over markedets forventninger . - Det er i forhold til vores egne budgetter et overraskende godt resultat . Det skyldes et sammentræf af mange omstændigheder . Det er fantastisk , at det er lykkes med en så lav risiko at få så godt et resultat af kursreguleringer , siger Kaj Steenkjær . Banken fik en indtægt fra posten med kursreguleringer på 156 mio . kr . i første kvartal mod 52 mio . kr . sidste år . Bankanalytikere havde på forhånd i gennemsnit skønnet en indtægt på 72 mio . kr . Kaj Steenkjær understreger , at kursreguleringerne er tjent ved at udnytte renteforskelle og kun i mindre grad fra valuta . - Ole Mikkelsen ( + 45 ) 33 96 96 54 . ( c ) Reuters Limited 1997 . 
