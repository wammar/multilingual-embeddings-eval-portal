Tele DK kender ikke til BT - købsplaner - dir . KØBENHAVN , 6 juni ( Reuter ) - Tele Danmark har ikke kendskab til , om samarbejdspartneren British Telecom er interesseret i at købe en større aktiepost i Tele Danmark . Det siger vicedirektør med ansvar for Tele Danmarks egenkapital , Kirsten Fjord , til Reuters Finans fredag . - Vi er ikke bekendt med British Telecom - sagen og har ikke haft nogen kontakter med dem om den , siger Kirsten Fjord . Hun tilføjer , at det er staten alene , der afgør , hvad der skal ske med dens 51 pct . aktier i Tele Danmark . - Vi må først og fremmest se , hvad staten vil med aktierne , og derefter må vi analysere det med staten , siger Kirsten Fjord . Hun ønsker ikke at kommentere Tele Danmarks ønsker for den fremtidige ejerstruktur . Rygterne i aktiemarkedet om , at British Telecom vil købe en stor del af statens aktiepost , når den efter al sandsynlighed afhændes i 1998 , fik både onsdag og fredag Tele Danmarks aktier til at stige under stor omsætning . Kl . 13 . 25 lå aktien i kurs 341 efter , at der var handlet godt 207 . 000 aktier . - Carl Johan Corneliussen ( + 45 ) 33 96 96 57 . ( c ) Reuters Limited 1997 . 
