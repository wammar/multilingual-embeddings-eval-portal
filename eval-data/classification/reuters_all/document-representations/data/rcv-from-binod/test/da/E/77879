LEDIGHED FALDER TIL 8 , 3 PCT I OKTOBER - ØKONOMER . KØBENHAVN , 27 november ( Reuter ) - Ledigheden falder i oktober til 8 , 3 pct . fra 8 , 4 pct i september , og det gennemsnitlige antal registrerede ledige bliver derfor 231 . 600 personer i oktober . Det er gennemsnittet af ni pengeinstitutøkonomers bud på udviklingen i den danske arbejdsløshed i oktober , som de er afgivet til Reuters Finans . Danmarks Statistik sender opgørelsen over antallet af ledige personer ud torsdag den 28 november . Den marginale forbedring af ledighedstatistikken skyldes denne gang en øget beskæftigelse , mener nogle . - I modsætning til de tidligere måneder er der denne gang tale om en fremgang i antallet af egentlige nye job på ca . 2 . 000 stk , lyder kommentaren fra økonomerne i Sydbank . Økonomerne er denne gang meget enige om den overordnede udvikling i ledigheden , og kun et par enkelte af de afgivne estimater afviger fra gennemsnittet på 8 , 3 pct . ( / klp ) . ( c ) Reuters Limited 1996 . 
