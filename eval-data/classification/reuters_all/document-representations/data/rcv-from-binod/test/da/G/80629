VENSTRE AFVISER BORGERLIG SVÆKKELSE - V . KØBENHAVN , 24 februar ( Reuter ) - Venstre næstformand , Anders Fogh Rasmussen , byder mandag Per Stig Møller velkommen som ny konservativ leder , og afviser samtidig , at de borgelige står svækkede efter Hans Engells fald . - Det borgelige alternativ til Nyrup er ikke svækket efter lederskiftet hos de konservative . Ganske vist kunne vi godt have undværet de seneste dages uro . Men de konservative har meget hurtigt fundet en ny leder . Det betyder , at V og K nu kan koncentrere kræfterne om at danne en platform , som kan bane vejen for en VK - regering efter det kommende valg , siger Anders Fogh Rasmussen Trods Hans Engells spritkørsel natten til torsdag i sidste uge , mener Anders Fogh Rasmussen ikke , at planerne om en borgelig regering er havareret . - Hele det sidste års tid har meningsmålingerne vist et solidt borgerligt flertal blandt vælgerne . Det flertal for en ny regering og en ny politik er jeg overbevist om stadig eksisterer efter , at Hans Engell har erkendt sin fejl og taget konsekvensen af den , siger han . - Morten Bonde Pedersen ( + 45 ) 33 96 96 51 . ( c ) Reuters Limited 1997 . 
