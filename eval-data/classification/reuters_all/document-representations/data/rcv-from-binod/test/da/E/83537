Ingen aktuelle faresignaler i handelstal - Nykredit . KØBENHAVN , 12 maj ( Reuter ) - Der er ingen aktuelle faresignaler i de nyeste tal for den danske samhandel med udlandet . Det vurderer økonom Henrik Asmussen fra Nykredit Bank efter mandagens handelstal fra Danmarks Statistik , der viste et overskud på 2 , 9 mia . kr . på betalingsbalancens løbende poster i februar og et sæsonkorrigeret handelsplus på 3 , 2 mia . kr . i samme måned . Begge tal var bedre end ventet . - På baggrund af februar - tallene er der ingen umiddelbar fare , når det gælder frygten for en stigende import , siger Henrik Asmussen til Reuters Finans . ( c ) Reuters Limited 1997 . 
