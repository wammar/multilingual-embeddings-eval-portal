K AFGIVER IKKE LØFTE OM DERES FL97 - STEMME - K . KØBENHAVN , 26 november ( Reuter ) - Det Konservative Folkeparti vil ikke give regeringen løfte om deres stemmer til finansloven for 1997 . Det er status efter dagens forhandlinger mellem regeringen og de konservative , forklarer Anne Birgitte Lundholt til Reuters Finans . - Vi vil ikke afgive løfter om , hvordan vi stemmer , når regeringen siger , at de kan gøre papirerne klar , men ikke vil give os dem , før vi afgør , hvad vi stemmer , siger Anne Birgitte Lundholt . Dagens forhandlinger har således ikke bragt de to parter tættere hinanden . Det er primært sygehusområdet regeringen og de konservative forhandler om . Og her har regeringen igen ændret i finansieringen af forbedringen på sygehusområdet - efter at venstrefløjen er trukket længere ind i forhandlingerne , forklarer hun . - Regeringen står i hvert fald ikke længere ved deres eget finansieringsforslag . Vi bakker gerne op bag det oprindelige forslag , men det er jo op til regeringen , siger Anne Birgitte Lundholt . ( / pbt ) . ( c ) Reuters Limited 1996 . 
