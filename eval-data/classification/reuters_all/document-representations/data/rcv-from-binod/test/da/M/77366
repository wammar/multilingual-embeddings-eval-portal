Valuta - Japanske udtalelser sender USD i gulvet . KØBENHAVN , 7 november ( Reuter ) - Den amerikanske dollar ramt af officielle japanske udtalelser om , at de japanske myndigheder ikke længere forsøger at svække yenen . Således er dollaren faldet til under 112 over for yenen fra underkanten af 114 onsdag eftermiddag . Over for D - marken er dollaren faldet til 1 , 5080 fra omkring 1 , 5180 . - Udtalelserne understreger sandsynligheden for at den stærke dollar op til valget til en vis grad var kunstig , siger en valutaanalytiker fra London . De japanske kommentarer har ligeledes bevirket , at DEM / JPY - kursen er faldet til 74 , 15 fra 75 , 10 . I Europa er D - marken generelt lidt stærkere over for de forskellige valutaer . Over for den italienske lire er kursen steget til 1005 , 70 fra 1003 , 30 , mens den svenske krone er faldet omkring en øre til 4 , 3750 . Den danske krone er kun en anelse svagere i kurs 3 , 8437 . DEM / DKK USD / DKK FRF / DKK USD / JPY USD / DEM Torsdag 13 . 05 3 , 8437 5 , 7950 1 , 1360 111 , 95 1 , 5075 Onsdag 15 . 14 3 , 8410 5 , 8315 1 , 1370 113 , 90 1 , 5175 . ( c ) Reuters Limited 1996 . 
