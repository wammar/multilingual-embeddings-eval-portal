FORBRUGERPRISER I NOVEMBER SES PÅ 2 , 4 PCT ( RPT ) . KØBENHAVN , 18 december ( Reuter ) - Forbrugerpriserne stiger 0 , 2 pct . til en årlig stigningstakt i inflationen på 2 , 4 pct . i november . Samtidig stiger nettopriserne med 0 , 2 pct . til en årlig takt på 2 , 3 pct . Det er gennemsnittet af 10 bankøkonomers estimateter , som Reuters Finans har indsamlet forud for Danmarks Statistiks offentliggørelse af forbrugerpriserne kl . 9 . 30 torsdag den 19 . december . Forbrugerpriserne steg 2 , 4 pct . i oktober , mens nettopriserne steg med 2 , 2 pct . Økonomerne er overvejende enige om årsagen til udviklingen samt størrelsen af stigningerne i priserne . - Den halvårlige regulering af huslejeposten bidrager med godt 20 pct . i begge indeks , og vil trække priserne op , siger cheføkonom John Madsen fra Nykredit Bank . Det understøtter Sydbank i sin ugentlige markedskommentar . Sydbank venter , at reguleringen af huslejeposten vil bidrage med godt halvdelen af månedens stigningstakt . Sydbank skriver videre , at energipriserne , herunder især prisen på fyringsolie , er faldet svagt i november sammenlignet med oktober . Også her er de andre økonomer enige . - Prisfald på benzin og olie holder igen på stigningerne i både forbruger - og nettopriserne , siger John Madsen . ( / clm ) . ( c ) Reuters Limited 1996 . 
