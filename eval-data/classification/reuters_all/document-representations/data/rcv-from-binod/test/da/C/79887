FRYGT FOR TELE DK - SÆDE FLYTTER TIL KØBENHAVN - RB . KØBENHAVN , 6 februar ( Reuter ) - Tele Danmark flytter sin økonomi - afdeling med 25 - 30 medarbejdere fra hovedkvarteret i Århus til København . Fagforeningsfolk og politikere frygter , at flytningen er starten på en centralisering af selskabet i København - stik imod det politiske teleforlig . Det slår udtrykkelig fast , at Tele Danmarks hovedsæde skal ligge i Århus , skriver Ritzaus Bureau ( RB ) . Bureauet citerer oplysninger i Østjyllands Radio . Direktør Hans Munk Nielsen fra Tele Danmark siger ifølge RB , at flytningen af økonomiafdelingen sker for at skabe et tættere samarbejde mellem den og finansafdelingen samt aktionærsekretariatet , som i forvejen ligger i København . - Hvis det står til den øverste ledelse i Tele Danmark , er der ingen tvivl om , at den helst ser , at hele ledelsen samles i Københavns - området , siger folketingsmedlem Kim Behnke ( Z ) , valgt i Århus . Han mener , at politikerne skal sikre hovedkvarterets placering i Århus , når næste teleforlig skal indgås næste år . Århus - borgmesteren Thorkild Simonsen ( S ) vil se det på tryk fra Tele Danmarks øverste ledelse , før han tror på at teleselskabet " så klart overtræder en folketingsbeslutning " . - Men er det rigtigt , vil jeg gå til regeringen , siger Thorkild Simonsen . ( / Reuter ) . ( c ) Reuters Limited 1997 . 
