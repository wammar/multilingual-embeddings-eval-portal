Økonomer ser fortsat høj forbrugertillid i juli . KØBENHAVN , 11 juli ( Reuter ) - Bankøkonomer forventer , at de danske forbrugers tillid fortsat er høj i juli . Det viser en Reuters - rundspørge til 10 bankøkonomer før torsdagens offentliggørelse af forbrugerfor - ventningsundersøgelsen for juli fra Danmarks Statistik . Økonomerne venter i gennemsnit en samlet forbrugertillidsindikator på 10 , som det var tilfældet i juni . - Vi kan ikke se noget , der skulle trække ned i forbrugertilliden de næste par måneder . Den høje forbrugertillid holder sandsynligvis frem til finanslovsforhandlingerne eller efterårets kommunale budgetforhandlinger med mindre , der sker noget drastisk inden da , siger seniorøkonom Peter Schlaikjer Bruhn fra Codan Bank . - Forbrugerne ventes fortsat at se lyst på de nuværende og fremtidige økonomiske situation , som primært er en følge af den gunstige beskæftigelsessituation , hedder det i en kommentar fra Sydbank . Sydbanks økonomer venter ikke , at indikatoren vil tiltrække nogen særlig opmærksomhed på de finansielle markeder . - Stig Ørskov Pedersen ( + 45 ) 33 96 96 59 . ( c ) Reuters Limited 1997 . 
