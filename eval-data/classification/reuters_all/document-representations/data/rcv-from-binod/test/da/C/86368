EAC - partner melder faldende salg i Asien - område . LONDON , 7 august ( Reuter ) - Den britiske kemi - og medicinalkoncern Zeneca melder i torsdagens halvårsregnskab om faldende salg af agrokemiske produkter i det geografiske område Asien , Afrika og Australien . Zeneca ejer sammen med EAC selskabet Zeneca Agro Asiatic i Thailand , der med produktion på en fabrik i Bangpoo i Thailand sælger sprøjtegifte i det sydøstasiatiske område . Heriblandt herbicidet Paraquat , der sælges som Gramoxone . Ifølge regnskabsmeddelelsen fra Zeneca faldt salget af agrokemiske produkter i det geografiske område med tre pct . med lavere salg i Japan og Kina på grund af forsinkelser i importlicenser . Faldet kunne ikke opvejes af en stor fremgang i salget af sprøjtegiften Touchdown , hedder det i meddelelsen . - Stig Ørskov Pedersen ( + 45 ) 33 96 96 59 . ( c ) Reuters Limited 1997 . 
