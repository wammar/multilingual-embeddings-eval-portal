DAHL PLANLÆGGER FLERE VIRKSOMHEDSKØB - DIREKTØR . STOCKHOLM , 10 september ( Reuter ) - VVS - grossisten Dahl vil fortsætte med at vokse gennem virksomhedskøp , siger adm . direktør i Dahl , Per - Olof Söderberg , til Reuters tirsdag . - Vi har til hensigt at fortsætte med at vokse gennem opkøb . Strategien ligger fast . Det gælder blot om , at finde noget som vi vil købe , siger Per - Oluf Söderberg . Han tilføjer , at Dahl ikke i øjeblikket er i færd med at købe nogen virksomheder op . Dahls seneste køb er Teamtrade i Norge og 49 pct . af den polske VVS - grossist Tadmar . - Vi har allerede en ledende position i Danmark og Norge . I Sverige og Finland vil vi forbedre vores position , og i Polen har vi taget det første skridt ind på markedet , siger Söderberg . Købet af andelen i polske Tadmar blev klar i august efter lange forhandlinger med myndighederne . Derefter indgik Tadmar en aftale om at overtage den polske VVS - grossist Tombud , hvilket ifølge direktøren burde gå i orden omkring den 1 . december . - Det betyder , at vi bliver repræsenteret syv steder i Polen , men også her har vi til hensigt at vokse væsentligt og blive landsdækkende . Det vil ske i løbet af de nærmeste år , vurderer den administrerende direktør for Dahl . ( / Reuter / eep ) . ( c ) Reuters Limited 1996 . 
