Carlsberg - Tetley ' s fusion med Bass afvises - avis . KØBENHAVN , 19 juni ( Reuter ) - Den britiske handels - og industriminister , Margaret Beckett , ventes ikke at godkende den foreslåede fusion mellem den britiske bryggerigruppe Bass og det af Carlsberg halvtejede bryggeri , Carlsberg - Tetley . Det fremgår torsdag af den britiske avis The Guardian . Kilder inden for Bass har overfor avisen givet udtryk for , at bryggeriet venter , at ministeren i næste uge vil afvise fusionen . Samtidig er der rygter ude om , at Bass ' adm . direktør , Ian Napier , er ved at forlade selskabet til fordel for en stilling i Rank Group . Hverken Bass eller Rank Group har ønsket at kommentere rygtet . Den megen usikkerhed omkring udfaldet af fusionen mellem bryggerierne , og den mulige afgangen af Bass ' adm . direktør , har fra morgenstuden sat aktierne i Bass og Carlsberg lidt under pres . Aktiekursen på Bass er faldet 7 , 5 pence til 752 , mens kursen på Carlsberg er faldet fire kr . til 373 . - Faldet i Carlsberg kan tilskrives den fortsatte usikkerhed omkring fusionen og specielt morgenes fald i Bass , som har smittet af på bryggeriet , siger en dansk handler til Reuters Finans . Carlsberg - Tetley ejes ligeligt af Bass og Carlsberg . Bass ønsker at overtage hele Carlsberg - Tetley mod en aktiepost til Carlsberg på 20 pct . i Bass - gruppen . De britiske monopolmyndigheder har den 24 . marts i år afgivet deres indstilling til det britiske handels - og industriministerium . Det er nu op til Margaret Beckett at træffe en afgørelse i sagen . Godkendelsen af fusionen mellem de to bryggerier har været undervejs siden offentliggørelsen af aftalen den 25 . august 1996 . - Jørn Nurkka ( + 45 ) 33 96 96 55 . ( c ) Reuters Limited 1997 . 
