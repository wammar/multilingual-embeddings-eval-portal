ISS kan tilbageføre 115 mio kr fra USA i 97 - dir . KØBENHAVN , 18 marts ( Reuter ) - ISS vil i indeværende år kunne tilbageføre 115 mio . kr . vedrørende forholdene i det tidligere amerikanske datterselskab , ISS Inc . , oplyste koncernchef Waldemar Schmidt på et pressemøde tirsdag . Koncernen skriver i deres årsregnskab , der blev offentliggjort tirsdag , at de kommende års regnskaber vil indeholde indtægter vedrørende forholdene i ISS Inc . , men da disse forhold drejer sig om en eventualforpligtelse , der udløber i 1997 , betyder det , at hvis ikke der gøres krav gældende mod ISS kan hele hensættelsen på 17 mio . USD ( 115 mio . kr . ) indtægtføres i 1997 , erkendte ISS - ledelsen på pressemødet . - Ja , det betyder at de kan indtægtsføres i 1997 . Vi er bare blevet lidt mere forsigtige i vores formuleringer , sagde Waldemar Schmidt med henvisning til formuleringen i regnskabsmeddelelsen . ( c ) Reuters Limited 1997 . 
