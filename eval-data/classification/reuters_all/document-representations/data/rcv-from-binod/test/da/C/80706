RIEBER KALDER AVIS - ARTIKEL REN SPEKULATION . KØBENHAVN , 26 februar ( Reuter ) - Norske Rieber & Søn afviser dagens artikel i Jydske Vestkysten om Rieber og Phønix Contractors som ren spekulation . Det fremgår af udtalelser fra koncerndirektør i Rieber & Søn , Olav Daviknes til Reuters Finans . Ifølge avisen skulle Rieber bl . a . være på vej med et nyt købstilbud i denne uge samt i første omgang være indstillet på at være tilfreds med 51 pct . af aktierne i Phønix mod tidligere 90 pct . Endvidere vurderes det , at Rieber er tæt på en kontrollerende aktiemajoritet nu . - Der er mange spekulationer i øjeblikket , så jeg kan ikke bekræfte avisens oplysninger . Vi har ikke meddelt noget i den retning til nogen medier . Men jeg vil ikke udelukke noget på nuværende tidspunkt . Vi har ikke taget noget standpunkt i den retning , siger Olav Daviknes til Reuters Finans . Han afviser også , at Rieber skulle være på vej med et nyt købstilbud i denne uge . - Vi har afgivet det højeste bud nu . Så det er ikke naturligt , at vi kommer med et udspil i nogen retning . Nu må vi se , hvad vores konkurrent Superfos vil gøre først , siger Olav Daviknes . Rieber & Søn har budt 820 mio . kr . for Phønix , Superfos 12 mio . kr . mindre . Ifølge Jydske Vestkysten skulle Rieber endvidere have en option på køb af de over fem pct . af aktierne , som Goldman Sachs er i besiddelse af . Men det afviser Daviknes også . - Det passer ikke . Det er en ren spekulation , som der ikke er nogen sandhedsgrad i , siger han . Olav Daviknes vil ikke oplyse , hvor stor en ejerandel Rieber & Søn har af Phønix på nuværende tidspunkt . Ifølge Jydske Vestkysten er den tæt på 10 pct . - Jeg tilbageviser , at vi har meddelt pressen noget i den retning . Vi ønsker ikke at skabe fokus omkring dette , fordi medierne har tendens til at udlægge det som om , at vi vil blokere for handlen , hvilket er helt fejlagtigt , siger Daviknes . Olav Daviknes håber som sagens øvrige aktører , at der vil komme en hurtig afklaring omkring Phønix ' fremtid . Og han bekræfter , at hvis kampen om Phønix trækker langt ud , kan selskabet miste så meget i værdi , at et køb bliver mindre attraktivt . Daviknes vil dog ikke sætte nogen tidsfrist på , hvor længe Rieber fortsat kan se en god forretning i at købe Phønix . - Jeg kan kun sige , at hver dag , der nu går , er en belastning og til minus for selskabet , siger han . - Uffe Hansen ( + 45 ) 33 96 96 58 . ( c ) Reuters Limited 1997 . 
