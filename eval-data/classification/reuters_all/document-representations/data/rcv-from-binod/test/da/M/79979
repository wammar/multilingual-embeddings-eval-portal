Valuta - USD styrkes moderat i kølvandet på G7 . KØBENHAVN , 10 februar ( Reuter ) - Den amerikanske dollar styrkes mandag formiddag moderat over for den tyske mark i forlængelse af weekendens G7 - møde i Berlin . Tidligt mandag i den asiatiske handel var USD en overgang svækket til 1 , 6400 DEM for 1 USD mod 1 , 6725 DEM fredag eftermiddag . Men mandag omkring kl . 11 . 30 stod den amerikanske valuta i kurs 1 , 6510 DEM . Den markante svækkelse af USD i morgentimerne skyldtes frygten for en centralbankintervention i forlængelse af G7 - finansministermødet . En frygt , der mandag formiddag synes forsvundet igen , Derfor afvises en yderligere styrkelse af USD ikke . Meget afhænger dog af udviklingen for den tyske mark , hvor der stadig spores bekymring for sidste uges høje tyske arbejdsløshedstal . I mangel på væsentlige nøgletal mandag , er valutahandlerne derfor på udkig efter kommentarer om det tyske budgetunderskud og den store ledigheds påvirkning på underskuddet . Bundesbankpræsident Hans Tietmeyer er mandag citeret for at sige , at de høje arbejdsløshedstal ikke bør forhindre Tyskland i at møde ØMU ' kriterierne , når det gælder budgetunderskuddet . DEM / DKK USD / DKK FRF / DKK USD / JPY USD / DEM Fredag 11 . 25 3 , 8130 6 , 2980 1 , 1295 122 , 75 1 , 6510 Fredag 15 . 45 3 , 8130 6 , 3700 1 , 1300 124 , 40 1 , 6725 - - Stig Ørskov Pedersen ( + 45 ) 33 96 96 59 . ( c ) Reuters Limited 1997 . 
