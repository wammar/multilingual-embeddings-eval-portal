Ny Codan - struktur sikrer færre udgifter - blad . KØBENHAVN , 15 august ( Reuter ) - Codan forventer , at de planlagte ændringer i organisationen vil mindske koncernens omkostninger . Det fremgår i et interview med adm . direktør Peter Zobel og direktør Jens Erik Christensen i Codans personaleblad Dialogen . - Med den nye struktur sikrer vi de nødvendige omkostningsbesparelser , samtidig får vi også større kompetence i centrene rundt omkring i landet , forlyder det fra direktionen . Codans organisation ændres til at strække sig over to regioner mod tidligere fem . Antallet af kundecentre skæres ned til 40 , og 150 stillinger vil falde bort . Ledelsen forventer , at Codan under den nye struktur vil stå bedre rustet i konkurrencen på forsikringsmarkedet . - Færre udgifter til omkostninger og nye muligheder i kundekontakten giver os et bedre udgangspunkt i konkurrencen , så vil kan øge salget yderligere , siger Peter Zobel og Jens Erik Christensen . Codan koncernen fik i første halvår 1997 et resultat før skat på 511 mio . kr . mod 441 mio . kr . i den tilsvarende periode 1996 . - Eva Elgaard Pedersen ( + 45 ) 33 96 96 57 . ( c ) Reuters Limited 1997 . 
