Evt lov - tab ej med i Tele DK - prognose - Würtzen . KØBENHAVN , 18 marts ( Reuter ) - I sine forventninger til 1997 har Tele Danmark ikke medregnet de tab , koncernen risikerer , hvis regeringens forslag til en ny telelov bliver vedtaget . Det sagde adm . direktør , Hans Würtzen til Reuters Finans efter et pressemøde tirsdag i København i forbindelse med koncernens 1996 - regnskab . - Vi kan ikke indregne noget , vi endnu ikke kender størrelsen af , sagde Hans Würtzen . Det står hen i det uvisse , hvor store tab , Tele Danmark risikerer , hvis loven bliver vedtaget i sin nuværende form . Telekommunikations - forbundet , hvor en stor del af Tele Danmarks godt 16 . 500 ansatte er organiseret , har oplyst , at Tele Danmark risikerer at tabe omkring een mia . kr . årligt som en konsekvens af loven . Ifølge forbundet bygger tallet på koncernens egne beregninger . Og Tele Danmarks bestyrelsesformand , Knud Heinesen , har tidligere udtalt til Reuters Finans , at det drejer sig om " betragtelige tab " . Det er samtrafik - aftalerne , der bestemmer , hvor meget fremmede teleselskaber skal betale for at bruge Tele Danmarks net , der kan koste den tidligere statsmastodont . Siden Telekommunikations - forbundet og Knud Heinesen udtalte sig om lovforslagets konsekvenser , har regeringen justeret på det . Og adm . direktør Hans Würtzen afviser tirsdag at kommentere de to udtalelser . - Det har jeg også læst i et blad , lyder hans eneste kommentar . Det fremgår ikke af Tele Danmarks 1996 - regnskab , om koncernen vil nedjustere sine resultat - forventninger , hvis loven bliver gennemført . Koncern - ledelsen nøjes med at skrive , at : - Forhold , der kan medføre , at de realiserede resultater afviger væsentligt fra ovennævnte forventninger , er blandt andet ændringer i dansk regulering og EU - regulering - herunder særligt forestående ændringer i lovgivningen vedrørende samtrafik , der ventes gældende fra medio 1997 . Tele Danmark fik i 1996 et nettoresultat på 3 , 1 mia . kr . mod 3 , 5 mia . kr . i 1995 . For 1997 forventer telekoncernen et bedre nettoresultat end for 1996 . - Morten Bonde Pedersen ( + 45 ) 33 96 96 51 . ( c ) Reuters Limited 1997 . 
