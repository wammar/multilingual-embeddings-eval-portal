Afventende aktiemarked ventes at holde niveau . KØBENHAVN , 2 april ( Reuter ) - Det danske aktiemarked ventes at holde niveau torsdag , efter at KFX - indekset onsdag sluttede stort set uændret i 152 , 75 mod 152 , 70 tirsdag . Det siger en handler . - Folk er noget afventende op til de amerikanske nøgletal sidst på ugen , så derfor tror jeg ikke , der vil ske det helt store i morgen , siger han . Dealeren gør opmærksom på , at de fleste handlere ikke har travlt med at gå ind på markedet , fordi de allerede har opnået gode resultater med de stigninger , aktierne har vist indtil nu i år . ( c ) Reuters Limited 1997 . 
