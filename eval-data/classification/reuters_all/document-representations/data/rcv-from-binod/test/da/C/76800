ITH DATTERSELSKAB BLIVER LEVERANDØR TIL NOKIA . KØBENHAVN , 10 oktober ( Reuter ) - ITH ' s datterselskab , BC Inventar , skal sammen med Colorlux fremstille udstillingsdisplay til Nokia ' s mobiltelefonforretninger over hele Europa , fremgår det torsdag af koncernbladet ITH Nyt . - Vi skal producere en række displayprodukter , der skal fremhæve og kaste lyst over Nokia ' s produkter i de 40 . 000 forretninger over hele Europa , der forhandler Nokia ' s mobiltelefoner . Det siger sig selv , at der kan blive tale om en betydelig produktion og omsætning for BCI , siger direktør Asbjørn Thomsen til ITH Nyt . Asbjørn Thomsen understeger dog over for Reuters Finans torsdag , at kontrakten endnu ikke er underskrevet , og at der nok går et par uger før kontrakten endelig underskrives . Ifølge koncernbladet har BCI allerede leveret de første eksemplarer til Nokia , som har stillet dem op i en række europæiske lufthavne . - Det er endnu for tidligt at spå om , hvor omfattende det nye produktområde kan blive . Der kan måske blive tale om at leje produktionslokaler sammen med Colorlux , og det vil i så fald påvirke vores beskæftigelse positivt , siger direktøren til koncernbladet . ( / jnu ) . ( c ) Reuters Limited 1996 . 
