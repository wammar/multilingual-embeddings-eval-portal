CS FIRST BOSTON ANBEFALER KØB AF DANISCO . KØBENHAVN , 10 januar ( Reuter ) - Offentliggørelsen af halvårsregnskabet fra Danisco i slutningen af december har ikke fået analytikerne i den investeringsbanken CS First Boston til at ændre deres anbefaling . Anbefalingen til investeringsbankens kunder lyder fortsat på at købe aktien , fremgår det af en opdateringen fra CS First Boston . - Vores vurdering er , at selskabet vil kunne opretholde en vækst på over 10 pct . i indtjeningen pr . aktie ( EPS ) på mellemlang sigt , og anser derfor aktien for at være attraktiv , skriver analytikerne . Danisco fastholdt i forbindelse med halvårsmeddelelsen i december sine forventninger til hele 1996 / 97 om en resultatvækst på 10 - 12 pct . i forhold til året før . CS First Bostons estimat for EPS i regnskabsåret 1996 / 97 lyder på 23 , 6 stigende til 27 , 4 i 1997 / 98 . Ifølge analytikernes udregning blev EPS i regnskabsåret 1995 / 96 på 20 , 9 . Inden for de enkelte divisioner i koncernen forventer analytikerne , at Sugar - divisionen i 1996 / 97 vil komme ud med et resultat på linie med året før , men at divisionen i 1997 / 98 vil vise vækst pga . højere volumen i Sverige . Resultatet af den primære drift i divisionen blev på 979 mio . kr . i 1995 / 96 . Food and Beverage - divisionen ventes at kunne fastholde en vækst på over syv pct . i de kommende år . For Ingredients - divisionen lyder forventningerne på en fortsat vækst , og åbningen af tre nye fabrikker i løbet af 1997 og 1998 vil styrke divisionen yderligere . I Packaging - divisionen vurderer analytikerne , at den negative trend , der har præget sektoren , er ved at vende . - Vi venter , at resultatet i divisionen vil ligge over sidste års niveau , primært som følge af rationaliseringer , skriver CS First Boston . Resultatet af den primære drift i divisionen blev på 441 mio . kr . i 1995 / 96 . Analytikerne venter for hele 1996 / 97 et ordinært resultat før skat på 1 . 807 mio . kr . og for 1997 / 98 ventes et ordinært resultat på 2 . 133 mio . kr . I regnskabsåret 1995 / 96 fik Danisco er resultat på 1 . 604 mio . kr . Kursen på aktien ligger fredag ved 15 - tiden uændret i kurs 358 . ( / jnu ) . ( c ) Reuters Limited 1997 . 
