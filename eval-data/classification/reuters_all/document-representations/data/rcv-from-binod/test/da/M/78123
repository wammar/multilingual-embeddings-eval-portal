Valuta - USD på højere priser i Europa , DEM stabil . KØBENHAVN , 10 december ( Reuter ) - Tirsdag formiddag er præget af en stabil tyske D - mark , mens US - dollar handles til stærkere priser mod Europa og Japan . - Efter stigningerne i den amerikanske valuta skal dollaren nu forsøge at teste niveauerne 1 , 5580 D - mark og 113 , 70 yen , fortæller valutahandlere . Blandt de europæiske valutaer har schweizerfrancen haft problemer på det seneste . Kursen på CHF er nede på 30 - måneders laveste mod D - marken , og lidt efter kl . 11 . 15 er kursen 85 , 40 centimer per D - mark . - I dag var det nyheden om et fald i BNP i tredje kvartal på 0 , 7 pct . point år / år , der svækkede schweizerfrancen , forklarer en dealer . Et enkelt tysk nøgletal for inflationen i november har ikke rokket ved valutapriserne . Den endelige opgørelse over CPI i november bekræftede en stigning på 1 , 4 pct . på årsbasis , hvilket er et fald på 0 , 1 pct . fra forgående måned . Fra USA dukker et par tal op senere i dag . 16 . 00 er der offentliggørelse af engrossalget i oktober , og på samme tidspunkt kommer de amerikanske betalingsbalancetal for 3 . kvartal . DEM / DKK USD / DKK FRF / DKK USD / JPY USD / DEM Tirsdag 11 . 19 3 , 8270 5 , 9485 1 , 1310 113 , 30 1 , 5550 Mandag 14 . 15 3 , 8275 5 , 9380 1 , 1325 113 , 10 1 , 5520 ( / klp ) . ( c ) Reuters Limited 1996 . 
