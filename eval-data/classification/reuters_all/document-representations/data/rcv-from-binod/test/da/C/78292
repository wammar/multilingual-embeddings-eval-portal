MEDICINALINDUSTRI KUN SVAGT RAMT AF PARALLELIMPORT . KØBENHAVN , 16 december ( Reuter ) - Parallelimportens stigende andel af salget af lægemidler i Danmark er først og fremmest sket på bekostning af de udenlandske medicinalselskaber . Det fremgår af beregninger , som Parallelimportørforeningen af Lægemidler har lavet i samarbejde med Arthur Andersen . - Kun knap fem pct . af den parallelimporterede medicin er produceret af de forskende danske medicinalvirksomheder , Lundbeck , Løvens Kemiske Fabrik og Novo Nordisk , skriver foreningen i en pressemeddelelse . Resultaterne af undersøgelsen kommer også som en overraskelse for parallelimportørerne . Foreningen har iværksat analysen på baggrund af den danske medicinalindustris bekymring for at blive økonomisk svækket som følge af parallelimporten . - Beregningen viser , at denne bekymring er særdeles ubegrundet , siger formand for parallelimportørerne , Hans Bøgh - Sørensen . I de første tre kvartaler af 1996 omsatte de danske , forskende medicinalselskaber for 431 mio . kr . i Danmark . I den samme periode solgte parallelimportørerne for knap 22 mio . kr . importerede lægemidler fra samme , danske medicinalvirksomheder , fremgår det . ( / slj ) . ( c ) Reuters Limited 1996 . 
