Valuta - USD falder mod yen efter 4 - års rekord . KØBENHAVN , 6 februar ( Reuter ) - Den amerikanske dollar er torsdag eftermiddag faldet en smule tilbage mod yen , efter at den tidligere på dagen satte fire - års rekord i 124 yen . Sidst på eftermiddagen koster en US - dollar ca . 123 , 55 yen . Den amerikanske valuta har også flirtet lidt med et - ifølge handlere - vigtigt niveau mod den tyske valuta i 1 , 6550 . Men her har dollaren sat sig lidt - kl . 15 . 30 handles den til 1 , 6515 . Den tyske valuta har ellers torsdag været lidt trykket efter offentliggørelsen af rekord - høje og noget overraskende ledighedstal for januar . Ledigheden steg sidste måned med 160 . 000 personer , og ledighedsprocenten er dermed oppe på 12 , 2 pct . Mod den italienske valuta handles D - mark ved 15 . 30 - tiden til 983 , efter at den i løbet af dagen har ligget i et interval omkring 979 - 986 lire . Den danske krone ligger forholdsvis stabil mod D - mark i kurs 3 , 8150 , mens den over dagen er blevet svækket lidt mod USD til kurs 6 , 30 . DEM / DKK USD / DKK FRF / DKK USD / JPY USD / DEM Torsdag 15 . 28 3 , 8145 6 , 3010 1 , 1300 123 , 55 1 , 6515 Torsdag 12 . 12 3 , 8120 6 , 2955 1 , 1295 123 , 70 1 , 6520 - - Eva Elgaard Pedersen ( + 45 ) 33 96 96 57 . ( c ) Reuters Limited 1997 . 
