Kina - kritik kan forsinke EAC - ekspansion - dir . KØBENHAVN , 16 april ( Reuter ) - Danmarks kritik af menneskerettighederne i Kina kan forsinke EAC - koncernens ambitiøse bestræbelser om at udbygge positionen som en af regionens førende handelsfirmaer . Det vurderer EAC - direktør Erik Bøgh Christensen , men tilføjer , at EAC ikke forventer nogen markant effekt . - Det er uheldigt set med rent kyniske købmandsøjne . Kina - kritikken kan give forsinkelser hist og her . Men vores organisation er så rodfast , at det ikke er kritisk , siger Erik Bøgh Christensen til Reuters Finans onsdag . Danmark har i de seneste dage ført an i forsøget på at få vedtaget en FN - resolution mod Kinas krænkelser af menneskerettighederne . Det lykkedes imidlertid Kina tirsdag at afværge , at resolutionsforslaget overhovedet kom til afstemning . Kina har endnu ikke iværksat konkrete økonomiske eller handelssanktioner mod Danmark som følge af kritikken , men har dog nedfrosset de politiske forbindelser til Danmark . Det betød tirsdag , at to danske ministres besøg i Kina blev aflyst . Erik Bøgh Christensen henviser især til de licenser , som EAC skal have fra de kinesiske myndigeheder , hver gang den danske koncern ønsker at etablere et nyt kontor eller en ny repræsentation . - Vi skal eksempelvis have distributionslicenser og en grossistlicenser , når vi sætter noget nyt igang , hvilket vi gør hele tiden . Hvis godkendelsen plejer at tage to måneder , så vil det måske tage tre - fire måneder nu , vurderer Erik Bøgh Christensen og tilføjer , at det tager EAC forholdsvist roligt . Han understreger , at EAC på ingen måde har tænkt sig at holde igen med ekspansionsplanerne i Kina . Det understreges af , at EAC ønsker at købe minoritetsaktionærerne ud af datterselskabet i EAC Hong Kong for bedre at kunne tilføre selskabet ny kapital til de store investeringer i Kina . Det nyligt fremsatte indløsningstilbud til de resterende 25 pct . aktionærer står EAC i ca . 108 mio . kr . Den danske handels - og industrikoncern plages tillige af rygter , der udlægger EAC ' s forsøg på at købe minoritetsaktionærer ud af Hong Kong - selskabet som første etape af en tilbagetrækning fra regionen . - Tilbuddet er derimod udtryk for det stik modsatte . Vi vil sætte de penge bag selskabet , der skal til for at finansiere forretningen i Kina . Alt andet vil være håbløst , nu hvor vi har sagt a . Minoriteterne vil ikke skyde flere penge i selskabet , og det går ikke længere , siger Erik Bøgh Christensen . EAC - direktøren påpeger , at dialogen med selskabets største kunde i Fjernøsten , amerikanske Mars , er af bedste kvalitet , og at rygterne om , at amerikanerne vil opsige agenturaftalen med EAC ikke har noget på sig . EAC har forsikret Mars om , at indsatsen i regionen vil blive øget , understreger Erik Bøgh Christensen . - Søren Linding Jakobsen ( + 45 ) 33 96 96 53 . ( c ) Reuters Limited 1997 . 
