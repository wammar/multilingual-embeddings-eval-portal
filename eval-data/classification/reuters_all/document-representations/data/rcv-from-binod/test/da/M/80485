Valuta - USD stabil , fokus på Eurostat - rapport . KØBENHAVN , 21 februar ( Reuter ) - Den amerikanske dollar ligger fredag middag stabilt omkring 1 , 6850 - 1 , 6870 DEM for 1 USD efter de seneste dages svækkelse . USD kommer fra et niveau over 1 , 70 DEM tirsdag . Markedsdeltagere vurderer , at den nuværende kurs vil holde sig resten af dagen , da der ikke er væsentlige begivenheder eller nøgletal på programmet . I Europa afventes en Eurostat - rapport om de italienske regnskabsprincipper i forbindelse med den såkaldte EU - skat , der skal bringe underskuddet på det italienske statsbudget under ØMU - kriteriet . Anerkendes regnskabsprincipperne ikke , kan det blive svært for Italien at nå med i ØMU ' ens første fase , hvilket kan svække den italienske lire . Da ITL tidligere på ugen blev svækket i forbindelse med ØMU - spørgsmålet smittede det af på både den svenske og den danske krone . Den norske krone synes fredag at have stabiliseret sig efter svækkelse tidligere på ugen i forbindelse med den norske centralbanks meddelelse om , at den vil genoptage opkøbet af udenlandsk valuta til den såkaldte oliefond , hvortil overskuddet på Norges produktion af olie henlægges som opsparing . DEM / DKK USD / DKK FRF / DKK USD / JPY USD / DEM Fredag 11 . 45 3 , 8160 6 , 4330 1 , 1295 122 , 75 1 , 6855 Torsdag 12 . 40 3 , 8160 6 , 4355 1 , 1290 123 , 50 1 , 6870 - - Stig Ørskov Pedersen ( + 45 ) 33 96 96 59 . ( c ) Reuters Limited 1997 . 
