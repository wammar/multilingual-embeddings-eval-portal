DONG etablerer ny naturgasledning fra Nordsøen . KØBENHAVN , 30 juni ( Reuter ) - Dansk Olie & Naturgas ( DONG ) vil anlægge en ny naturgasledning fra Nordsøen til Danmark til en værdi af 1 , 8 mia . kr . Den nye ledning vil gå fra Syd Arne feltet , hvor Amerada Hess er operatør , til gasbehandlingsanlægget i Nybro ved Varde . Det skriver DONG i en pressemeddelelse mandag . - Den godt 300 km . lange søledning får kapacitet til at transportere 13 mio . kbm . naturgas pr . døgn . Det betyder , at den samlede transportkapacitet for naturgas fra Nordsøen til Danmark øges til ca . 40 mio . kbm . naturgas pr . døgn , skriver DONG . ( c ) Reuters Limited 1997 . 
