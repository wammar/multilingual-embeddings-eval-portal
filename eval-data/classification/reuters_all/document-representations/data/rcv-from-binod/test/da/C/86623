Distribution skal øge B & O ' s indtjening - dir . KØBENHAVN , 13 august ( Reuter ) - De kommende års vækst i indtjeningen i Bang & Olufsen skal komme gennem en udvikling af distributionsnettet , da det ikke vil være muligt at opnå yderligere rationaliseringer i den daglige drift . Det siger koncerndirektør i B & O , Peter Thostrup til Reuters Finans onsdag . - Tidligere har vi kunnet hente besparelser gennem rationaliseringer i selskabet og har på den baggrund kunnet øge indtjeningen . Det kan vi ikke mere . Væksten skal fremover komme gennem en udvikling af distributionsnettet , siger Peter Thostrup . Han tilføjer , at det primært skal ske gennem en udvikling af de markeder , hvor koncernen på nuværende tidspunkt har en lav markedsandel . Det gælder bl . a . markederne i Italien , Spanien , Frankrig , England , USA og i Fjernøsten . - Det er de markeder , hvor vi skal vokse relativt meget . Vi vil systematisk øge vores indsats omkring udviklingen af forhandlernettet , da det er grundstenen i vores vækst , fortsætter han . Peter Thostrup ønsker ikke at komme nærmere ind på omkostningerne ved udviklingen af forhandlernettet . B & O offentliggjorde onsdag årsregnskabet for 1996 / 97 , som viste en vækst i omsætningen på 11 pct . til 3 . 008 mio . kr . og en vækst i resultatet før skat på 18 pct . til 321 mio . kr . B & O har en generel målsætning om en årlig omsætningsvækst på fem pct . , en indtjeningsvækst på 15 pct . , en overskudsgrad på 10 pct . og en forrentning af egenkapitalen på 15 pct . Flere aktieanalytikere har overfor Reuters Finans udtrykt deres tvivl om , hvorvidt selskabet vil kunne blive ved med at leve op til deres indtjeningsmål med en vækst i omsætningen på kun fem pct . Begrundelsen er , at analytikerne ikke tror , at B & O kan blive ved med at forbedre sine marginaler . - Jørn Nurkka ( + 45 ) 33 96 96 55 . ( c ) Reuters Limited 1997 . 
