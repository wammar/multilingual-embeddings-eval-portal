Koch modsiger brancheorg om øl / spiritus - afgifter . KØBENHAVN , 19 marts ( Reuter ) - Skatteminister Carsten Koch afviser for anden gang i løbet af en uge beregninger fra brancheorganisationen Vin og Spiritus Organisationen i Danmark ( VSOD ) . I et svar til Folketingets skatteudvalg onsdag afviser ministeren , at regeringens ændring af øl - , vin - , og spiritus - afgifterne i fjor vil indbringe staten 120 mio . kr . årligt . Det har VSOD ellers hævdet i en henvendelse til skatteudvalget . Ministeren præsenterede udvalget for beregninger , der viser , at afgifterne ikke vil ændre statens netto - indtægter . I torsdags afviste skatteministeren også , at de afgiftsstigninger på øl og vin , som regeringen planlægger , vil føre til , at flere danskere vil grænsehandle i Tyskland , samtidig med , at færre svenskere vil handle i Danmark . VSOD havde ellers udtalt , at den gevinst , regeringen havde regnet med , ville forsvinde totalt i grænsehandel . Regeringens forslag , som går ud på at hæve øl - og vin - afgifterne med fire pct . , venter i øjeblikket på at blive andenbehandlet i Folketinget . - Morten Bonde Pedersen ( + 45 ) 33 96 96 51 . ( c ) Reuters Limited 1997 . 
