Unikredit klar med rentetilpasningslån ultimo 97 . KØBENHAVN , 29 maj ( Reuter ) - Unibanks realkreditselskab , Unikredit , har nu sat et udviklingsarbejde i gang , der skal føre til en udbygning af produktsortimentet , så realkreditinstituttet også kan tilbyde såkaldte rentetilpasningslån , oplyser selskabet torsdag . Selv om rentetilpasningslån rummer en betydelig renterisiko , så er efterspørgslen af sådan en størrelse , at Unikredit vil tage det ind i sit produktsortiment , fremgår det . - Det er primært erhvervsvirksomheder , der i sammensætningen af deres finansiering også efterspørger muligheden for rentetilpasningslån , hedder det i meddelelsen fra banken . - Ole Mikkelsen ( + 45 ) 33 96 96 54 . ( c ) Reuters Limited 1997 . 
