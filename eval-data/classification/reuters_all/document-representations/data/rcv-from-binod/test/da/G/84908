EU - afstemning sandsynligvis efter Grundlovssag . KØBENHAVN , 18 juni ( Reuter ) - Folkeafstemningen om Amsterdam - traktaten skal sandsynligvis først holdes efter at den verserende sag om EU og Grundloven er afsluttet . Sagen ventes afsluttet til foråret 1998 . Sådan tegnede billedet efter onsdagens høring i Rådet for Europæisk Politik på Christiansborg . Socialdemokratiets EU - ordfører , Ove Fich , der også er formand for Folketingets Europaudvalg , sagde i sidste uge , at en folkeafstemning først bør ligge efter at retsagen er afsluttet , med mindre sagen trækker ud i årevis . Det synspunkt tilsluttede Venstre sig . Og på onsdagens høring knyttede også SF og de konservative til . - Det er klogt at afvente Grundlovssagen . Det bliver vores råd til regeringen , sagde SF ' s Europa - ordfører , Steen Gade . Hans konservative kollega , Kent Kirk , lod forstå , at hans parti også er parat til at vente på dommerne i Højesteret . - Når vi nu skal have en afstemning , er det vigtigt , at vi har god tid til den . Det tager lang tid at forklare befolkningen , hvad indholdet af Amsterdam - traktaten betyder , sagde han . Statsminister Poul Nyrup Rasmussen ville ikke angive noget tidspunkt for folkeafstemningen , da han hastede til møde i den socialdemokratiske gruppe efter at have orienteret regeringens øvrige ministre . - Det vil jeg meddele i Folketingssalen , sagde Nyrup . En folkeafstemning skal vedtages ved lov i Folketinget . Det kan tidligst ske , når Tinget træder sammen til oktober efter sommerferien . - Morten Bonde Pedersen ( + 45 ) 33 96 96 51 . ( c ) Reuters Limited 1997 . 
