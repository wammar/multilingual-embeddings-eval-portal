Fortsat tyndt dansk aktiemarked ses stige . KØBENHAVN , 29 april ( Reuter ) - Der er udsigt til endnu en dag med tynd omsætning på det danske aktiemarked . Men i modsætning til mandag , hvor KFX - indekset faldt 0 , 3 pct . til 156 , 26 , er der lagt op til stigende kurser . KFX - indekset trækkes dog umiddelbart omkring et kvart point ned på grund af udbyttefragang i Tele Danmark , hvor der udbetales 17 kr . pr . aktie . - Fremgang på det amerikanske marked mandag , faldende renter og en fortsat stærk USD bør give et løft på trods af endnu en dag med lav omsætning , vurderer en handler . Mandag blev der omsat for beskedne 463 mio . kr . i alt . ( c ) Reuters Limited 1997 . 
