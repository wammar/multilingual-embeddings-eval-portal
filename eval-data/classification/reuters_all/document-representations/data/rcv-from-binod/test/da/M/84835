Midtbank ser KFX - indeks i 180 om tre måneder . KØBENHAVN , 17 juni ( Reuter ) - Midtbank forventer , at den positive tendens på det danske aktiemarked fortsætter trods usikkerhed omkring ØMU ' en og risikoen for en amerikansk renteforhøjelse . Banken ser KFX - indekset stige til 180 om tre måneder , fremgår det af bankens ugentlige markedskommentar . - Vi forventer et dansk aktiemarked , hvor en kombination af positive selskabsnyheder og en fortsat god likviditet gradvist skubber KFX - indekset opad , skriver Midtbank . Der er ifølge banken fortsat kurspotentiale i Danisco , Sophus Berendsen og bankerne . Blandt forudsætninger for Midtbanks profeti hører , at der tidligst i forbindelse med budgetlægningen for næste år opstår ny uro om ØMU ' en , at den amerikanske dollar som et minimum fastholder sit nuværende leje og at den lange rente ikke stiger . KFX - indekset sluttede mandag i rekordhøje 171 , 47 . - Søren Linding Jakobsen ( + 45 ) 33 96 96 53 . ( c ) Reuters Limited 1997 . 
