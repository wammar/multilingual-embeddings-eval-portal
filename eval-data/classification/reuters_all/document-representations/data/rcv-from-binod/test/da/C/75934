DANSK KAPITALANLÆG KØBER 12 , 75 PCT AF SCANLACE . KØBENHAVN , 26 august ( Reuter ) - Dansk Kapitalanlæg har investeret i en 12 , 75 pct . andel af Scanlace Holdings aktiekapital , oplyser Dansk Kapitalanlæg mandag . Scanlace Holding har udvidet sin aktiekapital og har i den forbindelse fået to ny aktionærer , Dansk Kapitalanlæg og Lønmodtagernes Dyrtidsfond , der tilsammen ejer en fjerdedel af Scanlace . - Kapitaltilførslen har til formål at sikre optimale betingelser til at udnytte og realisere mulighederne for at bibeholde og styrke en position blandt de førende blondeproducenter , skriver Scanlace Holding . Scanlace , der i 1995 omsatte for 141 mio . kr . er Skandinaviens eneste blondeproducent og underleverandør til lingeriproducenter verden over . ( / eep ) . ( c ) Reuters Limited 1996 . 
