Valuta - FRF og ITL svagere mod DEM i Europa . KØBENHAVN , 17 oktober ( Reuter ) - Der er ganske roligt på torsdagens europæiske valutamarked . Enkelte valutaer har dog lidt problemer med at følge den tyske mark , og det gælder både den franske franc og den italienske lire . - Den franske franc er blevet lidt undermineret af dagens strejke blandt de offentlige ansatte i Frankrig , lyder en dealers forklaring . De strejkende offentlige ansatte protesterer mod den franske regerings spareplan , som er iværksat med henblik på at økonomien skal kunne opfylde EMU ' ens konvergenskrav i tide til deltagelse i den fælles mønt fra januar 1999 . Spekulationer omkring indførelsen af den fælles europæiske mønt får også en del af skylden for svækkelsen af den italienske valuta torsdag . Bundesbank ' s cheføkonom , Otmar Issing , advarede i dag mod , at nogle lande forsøger at få de nationale økonomier til at se bedre ud på papiret end de egentlig er , for at landene kan nå at kvalificere sig til møntunionen . - Som Hans Tietmeyer allerede har sagt , ser vi med bekymring på de forsøg der har været gjort på at ændre den budgetmæssige stilling , sagde Otmar Issing . Onsdag udtalte Bundesbank - præsidenten Hans Tietmeyer , at der er stærke grunde til at tro , at tidsplanen for EMU ' en vil blive respekteret . - I hvert fald af et begrænset antal lande , sagde Tietmeyer . Begge Buba - kommentarer har øget visse valutahandleres bekymring for den italienske lires muligheder for , at deltage i ØMU ' en blandt den første gruppe , siger dealere . Liren handles til 999 , 20 mod niveauet 997 , 65 sent onsdag , og franske franc omsættes til kurs 3 , 3843 i forhold til D - marken . DEM / DKK USD / DKK FRF / DKK USD / JPY USD / DEM Torsdag 11 . 18 3 , 8315 5 , 8975 1 , 1325 112 , 00 1 , 5395 Onsdag 15 . 02 3 , 8310 5 , 8980 1 , 1315 112 , 05 1 , 5400 ( / klp ) . ( c ) Reuters Limited 1996 . 
