BRFKREDIT OMORGANISERER STABSFUNKTIONER - BRF . KØBENHAVN , 3 januar ( Reuter ) - BRFkredit omorganiserer nu sine stabsfunktioner , oplyser realkreditinstituttet fredag . - Med henblik på at fortsætte virksomhedens positive udvikling og yderligere styrke positionen på markedet for realkreditlån gennemfører BRFkredit pr . 1 . januar 1997 en række ændringer i stabsfunktionerne , skriver instituttet i en pressemeddelelse . Kim Steen Nielsen får det overordnede ansvar for stabsfunktionerne , der består af direktions - og økonomisk sekretariat , juridisk sekretariat , personaleudvikling samt intern service . ( c ) Reuters Limited 1997 . 
