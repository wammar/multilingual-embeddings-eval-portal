ANALYTIKERE ER SKEPTISKE FØR EAC ' S HALVÅRSTAL . KØBENHAVN , 23 august ( Reuter ) - EAC skal med halvårsregnskabet , som kommer i begyndelsen af næste uge , bevise over for aktiemarkedet , at de nu har fået mere styr på tingene . Ellers risikerer selskabet , at markedet endnu engang vender tommelfingeren nedad . Det er en række analytikere , som Reuters Finans har talt med , enige om . Flere af analytikerne er skeptiske over for , om det er lykkedes EAC , at få sat gang i den omstruktureringen , som blev fremlagt i forbindelse med årsregnskabet . - Jeg tvivler på , at de er kommet i gang med deres restrukturering , og før de er kommet i gang med den , kan vi ikke give dem kredit for planen , siger en anden analytiker . Analytikerne forventer i gennemsnit , at EAC kommer med ordinært resultat før skat på 145 mio . kr . for de første seks måneder af 1996 , mod 164 mio . kr . i samme periode året før . Selskabet fremlagde i marts sin strategiplan frem til år 2000 . Heri hedder det bl . a . , at EAC fremover vil satse på tre kerneområder , Grafisk , Konsumvarer og Fødevarer . På trods af planen har koncernen stadigvæk en masse sideaktiviteter , og flere af analytikerne ser gerne , at koncernen snart gør noget mere for at skille sig af med af dem . Selvom de fleste analytikere ikke er alt for positive i deres forventninger , findes der dog enkelte optimister . - Det er mit indtryk , at de er på rette vej . Jeg tror at vi kommer til at se en række resultater fra selskabet , som viser , at de stille og roligt arbejder med sagerne , siger en analytiker . På længere sigt forventer han , at EAC vil få en ganske pæn indtjeningsvækst . Men også han vil fremover hæfte sig ved , hvor hurtigt de kan skille sig af med deres problembørn - herunder Plumrose - slagterierne i Tyskland . Analytikeren understreger dog , at hvis halvårsregnskabet ikke viser de forventede forbedringer , ser det ikke godt ud for aktien . Siden halvårsregnskabet sidste år , har aktionærerne i EAC mistet 33 pct . i kursværdi på deres investering . Så deres tålmodighed er nok snart ved at være lidt tyndslidt , mener en analytiker Analytikerne forventer , at driftsresultatet i EAC vil falde fra 221 mio . kr . til 215 mio . kr . i første halvdel af 1996 . Både på halv - og på helårsbasis forventer de , at koncernen vil tabe væsentligt mere på finansposterne end i de tilsvarende perioder året før . Således vurderer de , at finansnetto i årets første seks måneder vil udvise et minus på 70 mio . kr . mod 59 mio . kr . året før . Nedenfor følger analytikeres estimater for 1 . halvår 1996 og for hele 1996 ( alle tal i mio . kr . ) . [ MORE ] . 
