Helveg afviser at give afstemningstidspunkt . KØBENHAVN , 18 april ( Reuter ) - Udenrigsminister Niels Helveg Petersen ( R ) afviste fredag at svare på , hvornår danskerne skal stemme om resultatet af den igangværende regeringskonference i EU . - Spørgsmålet om , hvornår der skal holdes folkeafstemning , og om der skal holdes folkeafstemning , det tages der stilling til , når regeringskonferencen er forbi , sagde Niels Helveg Petersen , henvendt til Dansk Folkepartis EU - ordfører , Kristian Thulesen Dahl , under en debat om regeringskonferencen i folketingssalen . Dermed bakker udenrigsministeren ikke op om de radikales frontfigur , Marianne Jelved , der tidligere på måneden sagde , at en eventuel folkeafstemning først skal foregå efter , at den verserende grundlovssag er afsluttet . Socialdemokratiets EU - ordfører Ove Fich mener til gengæld , at regeringen kan blive nødt til at gennemføre en folkeafstemning , inden den langtrukne sag afsluttes . Grundlovssagen , som 10 EU - skeptikere har anlagt mod regeringen , ventes tidligst færdig i 1998 , mens regeringskonferencen ventes afsluttet inden sommer . - Morten Bonde Pedersen ( + 45 ) 33 96 96 51 . ( c ) Reuters Limited 1997 . 
