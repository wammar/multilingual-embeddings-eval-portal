Lokalbanker kan få halv mia tilbage i moms - avis . KØBENHAVN , 20 juni ( Reuter ) - Omkring 130 lokale banker og sparekasser , herunder også Sydbank og BG Bank står pludselig til at få henimod en halv mia . kr . tilbage fra den danske statskasse , skriver ComputerWorld fredag . - Pengene er moms , som pengeinstitutterne har betalt over de sidste 16 år , når de har købt edb - ydelser hos tre edb - centre , som pengeinstitutterne ejer i fællesskab , hedder det i artiklen . Hidtil har de danske myndigheder ikke ønsket at imødekomme pengeinstitutternes ønsker , selv om de er dårligere stillet end banker med egen edb - central . Sagen har været bragt for EF - Domstolen , og domstolen giver nu pengeinstitutterne ret . - Jeg kan kun være tilfreds , men nu venter vi i spænding på Østre Landsrets afgørelse , siger adm . direktør for SDC , Jørgen Giversen . Østre Landsret har det sidste ord i sagen . Sagen begyndte i 1986 , da SDC rejste spørgsmålet om moms over for de danske told - og skattemyndigheder . SDC krævede moms - fritagelse med tilbagevirkende kraft fra 1981 . - Ole Mikkelsen ( + 45 ) 33 96 96 54 . ( c ) Reuters Limited 1997 . 
