Knap 16 . 500 nye virksomheder i 1995 - DS . KØBENHAVN , 12 august ( Reuter ) - Der blev i 1995 startet 16 . 433 nye virksomheder i Danmark , hvilket er en lille stigning på 159 virksomheder - eller en pct . - i forhold til 1994 , oplyser Danmarks Statistik tirsdag . Tilgangen var størst inden for erhvervsgruppen finansieringsvirksomhed og forretningsservice , hvor 4 . 983 virksomheder blev startet i 1995 . Næststørste gruppe var detailhandel , hvor 3 . 374 nye virksomheder startede , mens der inden for fremstillingsvirksomhed var en tilgang på 962 nye virksomheder i 1995 . Af de 16 . 433 nystartede virksomheder blev 14 . 029 etableret som enkeltmandsvirksomheder . De nye virksomheder havde i deres første leveår en samlet omsætning på 6 , 3 mia . kr . , hvoraf eksporten udgjorde 0 , 4 mia . kr . , fremgår det . - Jørn Nurkka ( + 45 ) 33 96 96 55 . ( c ) Reuters Limited 1997 . 
