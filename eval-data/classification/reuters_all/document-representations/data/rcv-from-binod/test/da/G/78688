V VIL HAVE VOLDSPAKKE PRØVET I FOLKETINGSSALEN . KØBENHAVN , 3 januar ( Reuter ) - Venstre vil have regeringens nye voldspakke , der bl . a . indeholder strengere straffe , prøvet i Folketingssalen . Det siger partiets retspolitiske ordfører Birthe Rønn Hornbech i en pressemeddelelse . - Nu må det afprøves i folketingssalen , om statsministeren førte befolkningen bag lyset , da han nytårsdag lovede strengere straffe for voldsforbrydere , siger Birthe Rønn Hornbech . Hun har således bedt statsminister Poul Nyrup Rasmussen i Folketingets spørgetid på onsdag svare på , hvorvidt han i sin nytårstale talte som statsminister og på regeringens vegne . - Baggrunden for mine spørgsmål er naturligvis , at den radikale partileder , økonomiminister Marianne Jelved over for medierne er gået imod statsministerens synspunkter og forklaret , at de ikke har været drøftet i den samlede regering , siger V - ordføreren . ( / slj ) . ( c ) Reuters Limited 1997 . 
