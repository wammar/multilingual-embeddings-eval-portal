TELE DK OG SCHIBSTED FORHANDLER OM METRONOME - DELE . OSLO , 25 sept ( Reuter ) - Koncerndirektør Jan Erik Knarbakk i Schibsted bekræfter overfor Reuters , at selskabet sammen med Tele Danmark er i forhandlinger om at overtage 25 Metronomeselskaber fra Bent Fabricius - Bjerre . Jan Erik Knarbakk bekræfter samtidig artiklen om forhandlingerne i Jyllands - Posten onsdag . - I grundtrækkene stemmer artiklen i Jyllands - Posten . Men forhandlingene er langt fra afsluttet , siger han . Han fortæller endvidere , at Tele Danmark og Schibsted forhandler om delingen af Metronomes aktiviteter . I artiklen nævnes prisen 150 til 200 mio . kr . for købet af selskaberne i Metronome . Knarbakk vil endnu ikke oplyse , hvor stor en andel de to operatører skal have af det fremtidige selskab . Men han fortæller , at Schibsted særligt ønsker stor indflydelse på den del af selskabet , der skal producere tv . - Metronome er næststørst i Danmark inden for tv - produktion , og det er den del , vi vil have en så stor indflydelse på som muligt , siger han . Video - og pladeselskabet er mindre interessant udfra Schibsteds synsvinkel . Knarbakk understreger imidlertid , at der fortsat er forhandlinger med Tele Danmark om , hvor stærk de to parter skal stå i delene af Metronome . - Men det ser ud til , at vi når til enighed , tilføjer han . Knarbakk forventer , at forhandlingerne mellem de tre parter vil være afsluttet i løbet af en eller to måneder . Schibsted har allerede udarbejdet en strategi for den videre drift af Metronome , men Knarbakk vil ikke oplyse yderligere om den forløbig . ( / Reuter ) . ( c ) Reuters Limited 1996 . 
