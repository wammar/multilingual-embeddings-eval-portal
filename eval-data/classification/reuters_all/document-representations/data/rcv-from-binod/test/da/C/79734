PARCELHUSBYGGERI FIRDOBLET PÅ FIRE ÅR - BYG . KØBENHAVN , 3 februar ( Reuter ) - Efterspørgslen efter nye parcelhuse er så stor , at Byggeriets Arbejdsgivere ( BYG ) i år venter , at der bliver bygget 6 . 000 nye parcelhuse herhjemme . Det skriver BYG i sin konjunkturanalyse mandag . - Analysen viser , at parcelhusbyggeriet dermed går ind i sit fjerde år med ubrudt fremgang . Siden 1993 , da nybygningsaktiviteten var nede på sit hidtil laveste niveau med godt 1 . 500 nye parcelhuse om året , er nybyggeriet af parcelhuse på blot fire år firdoblet , skriver BYG . - Forklaringen på den kraftige efterspørgsel efter nyt parcelhusbyggeri er de private husholdningers gode indtjenings - og beskæftigelsessituation kombineret med lave finansieringsomkostninger , stigende ejendomspriser samt en relativ rolig udvikling i byggeomkostningerne , siger BYGs cheføkonom , Bjørn B . Christiansen . Samtidig er nybyggeriets konkurrrenceevne stærkt forbedret de senere år . For fire år siden stod byggevirksomhederne med et omkostningsniveau , der var 20 pct . for højt , men den strenge situation på ejendomsmarkedet har presset ejendomspriserne så meget i vejret , at nybyggeri af parcelhuse igen kan betale sig , hedder det i konjunkturanalysen . ( / mbp ) . ( c ) Reuters Limited 1997 . 
