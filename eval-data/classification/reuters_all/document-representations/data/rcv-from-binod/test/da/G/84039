V og K stemmer for FL98 - valgforsker . KØBENHAVN , 26 maj ( Reuter ) - Venstre og de konservative vil ikke stemme nej til finansloven for 1998 , vurderer valgforsker Johannes Andersen , Aalborg Universitet overfor Reuters Finans . - Det ligger begge partier meget på sinde , at det bliver anset for uansvarligt at stemme nej til finansloven , så det tror jeg ikke på , de vil gøre igen . Især ikke Venstre , der har noget at bevise , efter at partiet stemte nej for to år siden , siger Johannes Andersen . Han mener heller ikke , at de borgerlige vil isolere regeringen i det daglige politiske arbejde , efter regeringens forlig tidligere på måneden med SF og Enhedslisten . - Når de borgelige siger , at regeringen har valgt side , er det spil for galleriet . Jeg tror ikke , de vil holde op med at samarbejde med regeringen , siger han . - Morten Bonde Pedersen ( + 45 ) 33 96 96 51 . ( c ) Reuters Limited 1997 . 
