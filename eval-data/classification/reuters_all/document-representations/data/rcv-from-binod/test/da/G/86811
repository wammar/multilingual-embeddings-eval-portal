Nyrup regner med EU - højesteretsdom i april - kilde . KØBENHAVN , 18 august ( Reuter ) - Statsminister Poul Nyrup Rasmussen ( S ) regner med , at Højesteret afsiger sin endelig i dom om Maastricht - traktatens forenelighed med Grundloven i midten af april . Det siger en regeringskilde til Reuters Finans mandag . Ifølge kilden kom Nyrups vurdering frem på det socialdemokratiske sommergruppemøde i weekenden , hvor statsministeren gav en redegørelse om sagen . Ifølge den socialdemokratiske kilde var Nyrups udgangspunkt en oplysning , som statsministeren havde fået fra justitsminister Frank Jensen ( S ) om , at Højesteret regnede med at kunne optage sagen til dom 24 . marts . Herefter var det Nyrups forventning , at Højesteret mindst skulle bruge 14 dage til votering og skrivning af dommen . På det grundlag konkluderede han , ifølge kilden , at folkeafstemningen kunne holdes i maj . Statsministeren ønsker at vente med folkeafstemningen , indtil Højesteret har afgjort retssagen , hedder det . Reuters Finans ' kilde diskuterede herefter selve forløbet med Danmarks ratificering af Amsterdam - traktaten , der fører til , at folkeafstemningen ikke kan holdes før . Kilden konkluderer , at Højesteret med optagelse af sagen til dom 24 . marts næppe kunne afsige dommen før 14 . april ( pga . påsken , som ligger 9 . - 13 . april , red . ) . Derefter skulle Folketinget bruge mindst fjorten dage til at diskutere konsekvenserne af højesteretsdommen og derpå færdiggøre selve lovforslaget om ratifikationen til endelig afstemning i salen , med tilhørende beslutning om , at der skal holdes folkeafstemning . Så var man fremme omkring omkring 1 . maj , erkendte kilden . Grundlovens paragraf 42 fordrer , at folkeafstemningen holdes tidligst 12 hverdage og senest 18 hverdage efter at bekendtgørelsen er sket , dvs . ca . 3 - 4 uger efter Folketingets afstemning . Dermed er man fremme i slutningen af maj . - Det er på den måde , at Nyrup er kommet frem til , at folkeafstemningen ikke kan holdes før til maj , sagde kilden . - Stig Ørskov Pedersen ( + 45 ) 33 96 96 59 - Erik Matzen ( + 45 ) 33 96 96 51 . ( c ) Reuters Limited 1997 . 
