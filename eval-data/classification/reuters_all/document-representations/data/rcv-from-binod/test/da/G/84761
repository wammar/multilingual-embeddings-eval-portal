Bred støtte til folkeafstemning efter EU - retssag . KØBENHAVN , 13 juni ( Reuter ) - Der tegner sig et bredt flertal i Folketinget for , at den danske befolkning skal stemme om resultatet af EU ' s regeringskonference , der ventes afsluttet på EU - topmødet i Amsterdam mandag og tirsdag i næste uge . De fleste partier er også enige om , at en afstemning først bør finde sted , når den såkaldte Grundlovssag , som 10 EU - skeptikere har lagt an mod staten , er afsluttet . Hvornår det sker , hersker der en del uenighed om . Flere politikerne på Christiansborg forventer , at dommerne i Højesteret taler det sidste ord i sagen i foråret 1998 . Såvel socialdemokratiets EU - ordfører Ove Fich , som de radikales leder Marianne Jelved , har overfor Reuters Finans meldt ud , at det forhandlingsresultat , som udenrigsministeren og statsministeren vender hjem med fra Amsterdam , skal til godkendelse hos befolkningen . Udenrigsminister Niels Helveg Petersen ( R ) og statsminister Poul Nyrup Rasmussen ( S ) sagde også samstemmende på et pressemøde om regeringskonferencen onsdag , at " pilen peger i retning af en folkeafstemning " . Hvornår en eventuel afstemning skal finde sted , ville de til gengæld ikke give et bud på . - Det må vi tage stilling til , når resultatet af topmødet er kendt i begyndelsen af næste uge , sagde statsministeren . Mere åbenmundet er ØMU ' ens minister , Marianne Jelved , der gennem de seneste måneder flere gange har slået fast , at en folkeafstemning først bør finde sted , når Grundlovssagen er afsluttet . - Jeg regner med , at befolkningen skal stemme om regeringskonferencens resultat i første halvår af 1998 , efter at Grundlovssagen er afsluttet , har hun tidligere sagt til Reuters Finans . Også formanden for Folketingets Europaudvalg , Ove Fich , regner med , at en folkeafstemning skal finde sted , når Grundlovssagen er afsluttet . - Vi vil tage hensyn til Grundlovssagen , når vi tilrettelægger en folkeafstemning . Det vil være en stor fordel , hvis sagen er afsluttet inden , siger han til Reuters Finans . Hvis statsministeren og udenrigsministeren vælger at tilslutte sig deres to partifællers synspunkter , vil det ikke møde modstand fra Tingets tungeste lod på tilhænger - skålen . Venstres EU - ordfører , Charlotte Antonsen , siger til Reuters Finans , at hun ikke har betænkeligheder ved , at en eventuel folkeafstemning først finder sted efter , at Grundlovssagen er afsluttet . - Det tog halvandet år , før Danmark fik ratificeret Maastricht - traktaten ( efter afstemning i 1993 , red . ) , og vi var ikke det sidste land , der tiltrådte aftalen . Så det gør ikke noget , hvis vi også skal vente halvandet år på at få godkendt resultatet af regeringskonferencen , siger hun . Regeringskonferencen begyndte i januar 1996 , og ventes ifølge statsministeren afsluttet på mødet mellem EU ' s regeringschefer i Amsterdam i næste uge . Blandt de store spørgsmål , som skal forhandles på topmødet er , hvordan stemmevægtene skal fordeles i Ministerrådet , og hvordan magtfordelingen skal reguleres mellem Kommissionen , Europaparlamentet og Ministerrådet . Her lægger Danmark vægt på , at alle nye lande , der måtte blive optaget i EU , kan få deres egen kommissær , ligesom Danmark er villig til at skære ned på de nuværende EU - landes antal af pladser i Europa - parlamentet for at gøre plads til landene fra Central - og Østeuropa . - Udvidelsen af EU med landene fra Central - og Østeuropa er det vigtigste europa - politiske anliggende for den danske regering . Derfor skal de institutionelle ændringer geare EU til at optage de nye lande . Så for mig at se er et nej til Amsterdam - traktaten et nej til udvidelserne , sagde statsministeren . Han vurderer , at optagelsesforhandlingerne med de potentielle EU - lande kan begynde i 1998 under det britiske formandskab , forudsat regeringskonferencen afsluttet snarest . Blandt de øvrige fornyelser , som EU - samarbejdet bliver tilført med regeringskonferencen , er fleksibilitets - princippet , som indebærer , at et flertal af lande kan gå videre med et samarbejde , uden at de andre lande behøver at deltage . I Amsterdam skal politikerne bl . a . tage stilling til , om alle landene skal være enige om , at et flertal af lande sætter et skib i søen , eller om flertallet selv kan godkende , at de går videre med et initiativ . ØMU ' en er ikke omfattet af det udkast til en ny traktat , som det hollandske formandskab har præsenteret op til næste uges topmøde . Til gengæld forventes to af de øvrige danske forbehold at blive berørt af regeringskonferencen . Men det betyder ikke , at danskerne skal stemme om at få forbeholdene afskattet . Både Venstre og regeringen er enige om , at forbeholdene skal respekteres . På onsdagens pressemøde gentog Nyrup den efterhånden berømte sætning : - De danske forbehold består før , under og efter regeringskonferencen . - Morten Bonde Pedersen ( + 45 ) 33 96 96 51 . ( c ) Reuters Limited 1997 . 
