Valuta - US - dollar fortsætter frem mod yen . KØBENHAVN , 6 februar ( Reuter ) - Den amerikanske dollar ligger torsdag formiddag styrket mod yen i en kurs omkring 123 , 70 mod 123 , 25 onsdag eftermiddag . Dollaren ligger også stærkere i forhold til den tyske valuta ved en sammenligning med onsdag eftermiddag , men i forhold til tidligere torsdag er den amerikanske valuta faldet en anelse tilbage . Ved middagstid koster en dollar ca . 1 , 6520 D - mark . Den tyske valuta har torsdag tabt lidt terræn til den italienske valuta , der onsdag formiddag efter ØMU - spekultationer var trykket ned i to - måneders mod DEM . En D - mark koster ved middagstid ca . 982 lire mod 985 sent onsdag . Den tyske ledighed steg i januar korrigeret for sæson med 160 . 000 personer til 4 , 317 mio . Selve ledighedsprocenten endte på 12 , 2 . Det tyske ledighedsniveau var således i januar på det højeste efter anden verdenskrig . Ifølge den tyske finansminister Theo Waigel betyder den høje arbejdsløshed , at det haster med en omfattende skatte - og velfærdsreform . Bundesbank afholder torsdag sit ordinære rådsmøde , der forventes afsluttet med uændrede rentesatser . DEM / DKK USD / DKK FRF / DKK USD / JPY USD / DEM Torsdag 12 . 12 3 , 8120 6 , 2955 1 , 1295 123 , 70 1 , 6520 Onsdag 15 . 35 3 , 8130 6 , 2805 1 , 1285 123 , 25 1 , 6480 - - Eva Pedersen ( + 45 ) 33 96 96 57 . ( c ) Reuters Limited 1997 . 
