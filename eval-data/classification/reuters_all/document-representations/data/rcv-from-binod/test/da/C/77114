INVESTOR KOMMENTERER IKKE ORREFORS - FORHANDLINGER . STOCKHOLM , 25 oktober ( Reuter ) - Svenske Investor ønsker ikke at kommentere forhandlingerne mellem Investor , Proventus og Royal Copenhagen om den fremtidige ejerstruktur i Orrefors Kosta Boda , meddeler selskabet fredag . - Parterne er enige om , at vi ikke vil kommentere forhandlingerne , siger Investors informationsdirektør , Nils Ingvar Lundin til Reuters fredag . De tre hovedejere vil afslutte forhandlingerne senest den 28 . oktober , og derefter give yderligere information senest den 29 . oktober inden børs - åbning . Royal Copenhagen ejer 17 , 1 pct . af aktierne i Orrefors Kosta Boda , mens det Wallenberg - kontrollerede Investor ejer 23 , 1 pct . Proventus besidder 30 , 2 pct . og har desuden lagt bud ind på yderligere 20 pct . ( / Reuter / eep ) . ( c ) Reuters Limited 1996 . 
