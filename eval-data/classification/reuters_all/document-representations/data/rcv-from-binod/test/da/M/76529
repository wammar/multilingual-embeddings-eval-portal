Valuta - USD faldt efter US - nøgletal sent torsdag . KØBENHAVN , 26 september ( Reuter ) - Valutamarkederne har været påvirket af to store begivenheder torsdag middag og eftermiddag , nemlig nøgletal for varige forbrugsgoder og jobless claims kl . 14 . 30 fra USA , samt den schweiziske centralbanks rentenedsættelse tidligere på dagen . Varige forbrugsgoder fra USA faldt i august med 3 , 1 pct . - et betydeligt større fald end de minus 0 , 1 pct . , der var forventet . Dollaren steg over middag men faldt efter nøgletallet . Valutaen har sent torsdag mødt købere i niveauet 1 , 52 D - mark , hvor den holder sig i en lidt nervøs handel . Jobless claims steg på ugebasis til 340 . 000 personer mod forventede 328 . 000 , og de amerikanske nøgletal har støttet Fed ' s beslutning om ikke at hæve de amerikanske renter , mener valutahandlere . Den schweiziske centralbank satte omkring middag diskontoen ned til 1 , 0 pct . fra 1 , 5 pct . , og det skubbede samtidig CHF ned mod D - marken . - Mange mente , at der var plads til en schweizisk rentenedsættelse pga . niveauet for diverse pengemarkedsrenter , men det overraskede alligevel de fleste , at den kom allerede nu , siger dealere . D - marken ligger på kurs 82 , 23 i forhold til schweizerfrancen . Niveauet var 81 , 28 sent onsdag eftermiddag . Den danske krone har været forholdsvis volatil mod D - marken i dag , og efter en start omkring 84 , 10 i morges er den svækket til 84 , 30 torsdag eftermiddag . DEM / DKK USD / DKK FRF / DKK USD / JPY USD / DEM Torsdag 15 . 18 3 , 8425 5 , 8450 1 , 1355 110 , 40 1 , 5210 Torsdag 11 . 22 3 , 8415 5 , 8300 1 , 1350 110 , 65 1 , 5185 ( / klp ) . ( c ) Reuters Limited 1996 . 
