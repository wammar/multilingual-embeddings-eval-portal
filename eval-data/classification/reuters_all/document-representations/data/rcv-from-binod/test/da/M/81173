KFX kan stige til 160 i marts - Amagerbanken . KØBENHAVN , 7 marts ( Reuter ) - KFX - indekset med de mest likvide aktier på Københavns Fondsbørs kan stige til niveauet 160 i løbet af marts , vurderer analytikere i Amagerbanken . - Den underliggende markedstrend er fortsat positiv og udsigten til nogle gode årsregnskaber fra 1996 sammenholdt med et fortsat lavt dansk renteniveau og en forventet fortsat stigende amerikansk dollar give gode muligheder for et stigende dansk aktiemarked i løbet af marts måned , hvorfor vi forventer , at KFX - indekset skal tangere indeks 160 , hedder det i analysen . Ifølge Amagerbanken befinder det danske aktiemarked sig i øjeblikket i en venteposition , hvor det først og fremmest er årsregnskaber fra industriselskaber , der ventes på . - Aktiemarkedet er således mere individuelt præget og forventes at ville reagere mere case for case , skriver analytikerne . KFX lukkede torsdag i 158 , 43 efter at være steget 2 , 79 point i løbet af dagen . I slutningen af februar var indekset i rekordniveauet 160 , 12 . - Ole Mikkelsen ( + 45 ) 33 96 96 54 . ( c ) Reuters Limited 1997 . 
