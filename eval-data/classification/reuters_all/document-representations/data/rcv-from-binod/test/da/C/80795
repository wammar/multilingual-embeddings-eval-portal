RIEBER TROR PÅ SNARLIG AFKLARING OM PHØNIX . KØBENHAVN , 27 februar ( Reuter ) - Efter torsdagens meddelelse om , at Superfos ikke ønsker at forhøje sit købstilbud på Phønix tror norske Rieber & Søn nu på en snarlig afklaring af slaget om asfaltkoncernen . - Vi tror og håber nu på en snarlig afklaring . Og gerne i vores favør . Men vi ønsker ikke at foregribe begivenhederne , siger direktionsekretær Jan Olav Strand fra Rieber & Søn til Reuters Finans . Superfos ' sidste købstilbud var på 808 mio . kr , mens Rieber & Søn har budt 820 mio . kr . - Redaktionen ( + 45 ) 33 96 96 56 . ( c ) Reuters Limited 1997 . 
