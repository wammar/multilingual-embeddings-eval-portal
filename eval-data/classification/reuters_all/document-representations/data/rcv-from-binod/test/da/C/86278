Tele DK sender gravearbejde i licitation . KØBENHAVN , 5 august ( Reuter ) - Tele Danmark sender gravearbejde til nedlæggelse af nye lyslederkabler i licitation . Arbejdet omfatter kabler i hele Danmark undtagen i Færøerne og i Grønland . - Der er tale om anlæggelse af lyslederkabler i hele landet fordelt på 21 graveområder og seks pløjeområder med en omsætning for entreprenøren på mellem en og 60 mio . kr . per område . Men dertil skal siges , at områderne er meget forskellige , siger Kaj Pedersen , der er fagkoordinator i Tele Danmark , til Reuters Finans tirsdag . Tele Danmark har tidligere sendt grave - og pløjearbejder i licitation , og også denne gang løber kontrakten i to år . Den er gældende fra 1 . januar 1998 til 31 . december 1999 med option på at forlænge aftalen et år . Gravearbejderne foregår i byområder , mens pløjearbejderen foregår over åbent land . Kaj Pedersen ønsker ikke at oplyse , hvor meget den forrige to års licitation kostede Tele Danmark . - Carl Johan Corneliussen ( + 45 ) 33 96 96 58 . ( c ) Reuters Limited 1997 . 
