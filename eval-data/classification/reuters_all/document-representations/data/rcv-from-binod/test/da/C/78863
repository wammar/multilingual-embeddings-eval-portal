DEN DANSKE BANK ANBEFALER KØB AF INWEAR . KØBENHAVN , 9 januar ( Reuter ) - Analytikerne i Den Danske Bank ( DDB ) anbefaler deres kunder at købe aktier i modehuset InWear . Det skriver analytikerne torsdag i en Update på modehuset . - Vi vurdrer , at aktien fra det nuværende kursniveau har et stigningspotentiale , der er lidt højere end vores forventninger til det samlede danske aktiemarked , og vi vurderer derfor aktien til match plus , skriver analytikerne . Match plus betyder , at aktien over de næste 12 måneder ventes at klare sig mellem nul og fem pct . bedre end markedet generelt . Anbefalingen er den første fra banken efter , at blackout - perioden for analysedækningen er udløbet . Blackout - perioden er det tidsrum , hvor emissionsbankerne efter emissionen , ikke må udsende noget materiale på selskabet . - InWear handles p . t . på stort set samme P / E - kvote ( prisen for en krones indtjening , red . ) som Carly Gry . Den forventede EPS - vækst ( indtjening pr . aktie , red . ) for Carli Gry på ca . 18 pct . er højere end den estimerede EPS - vækst på ca . 16 pct . i 1997 / 98 i InWear . Det taler isoleret set for , at InWear - aktien prisfastsættes med en lille discount i forhold til Carli Gry , skriver DDB . Analytikernes estimat for P / E i 1996 / 97 lyder på 21 , 0 for InWear og på 21 , 4 for Carli Gry . For regnskabsåret 1997 / 97 er forventningen til P / E for InWear på 18 , 2 og 18 , 1 for Carli Gry . Ifølge analytikerne i DDB er InWear volumenmæssigt ca . dobbelt så stor som Carli Gry , og er via de to koncepter InWear / Martinique og Part Two ikke i samme grad eksponeret mod et forbrugersegment . - Hertil kommer , at likviditeten i InWear for tiden er højere end tilfældet er for Carli Gry . Det taler for en lidt højere prisfastsættelse af InWear - aktien sammenlignet med Carli Gry , hedder det videre . Ifølge DDBs estimater kommer InWear ud af regnskabsåret 1996 / 97 med et resultat før skat på 185 mio . kr . og et resultat på 214 mio . kr . i 1997 / 98 . I regnskabsåret 1995 / 96 fik modehuset et resultat før skat på 159 mio . kr . Kursen på InWear - aktien ligger torsdag ved 10 . 30 - tiden uændret i kurs 266 . ( / jnu ) . ( c ) Reuters Limited 1997 . 
