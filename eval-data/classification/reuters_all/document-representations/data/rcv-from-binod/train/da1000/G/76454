VENSTRE ER TILFREDS MED AT EU - JOBPROJEKT OPGIVES . KØBENHAVN , 23 september ( Reuter ) - Venstre er godt tilfreds med , at EUs beskæftigelsesprojekt TEN er blevet opgivet , skriver partiets EU - ordfører , Charlotte Antonsen , i en pressemeddelelse mandag . - I Venstre græder vi tørre tårer over , at det af Socialdemokratiet stærkt opreklamerede EU - beskæftigelsesprojekt er blevet skrinlagt . Nyrup må nu erkende , at tiden er ikke til offentligt finansieret jobskabelse , vurderer Charlotte Antonsen . Projektet skulle via støtte fra EU have bidraget til at fremskynde store offentlige anlægsprojekter . ( / eep ) . ( c ) Reuters Limited 1996 . 
