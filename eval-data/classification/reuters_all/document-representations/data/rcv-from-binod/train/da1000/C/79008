JACOB HOLM - RES URØRT AF DATTER - FUSION - ADM DIR . KØBENHAVN , 14 januar ( Reuter ) - Fusionen mellem datterselskabet i Jacob Holm & Sønner , Cemfiber , og engelske Fibrin Ltd . påvirker ikke Jacob Holms bundlinie , siger koncernens adm . direktør , Eric Rylberg . - Selvom fusionen giver os et likviditetsoverskud på 7 , 3 mio . kr . bliver det ikke et reelt overskud , som vil påvirke regnskabet , siger han til Reuters Finans . Jacob Holm & Sønner meddelte tirsdag formiddag , at koncernens datterselskab , Cemfiber , fusionerer med det engelske Fibrin . Begge virksomheder fremstiller og sælger syntetiske fibre til anvendelse i cementbundne materialer . Fusionen foregår ved , at Cemfiber og Fibrin lægges ind i et holdingselskab . Jacob Holm & Sønner får 49 pct . af aktierne i holdingselskabet , mens majoriteten på 51 pct . af aktierne ejes af Fibrins ejer , Neil Stenson . - Produktionen skal foregå både i England og herhjemme . Når vi har analyseret ordre - stiuationen og den interne effektivitet på de to fabrikker , vil vi afgøre , om der skal skæres ned og afskediges medarbejdere et af stederne , siger Eric Rylberg . Han understreger dog , at Jacob Holm & Sønner ikke har nogen skjult dagsorden om at lukke Cemfiber - fabrikken og afskedige samtlige 20 ansatte . Koncernen har heller ikke nogen planer om at trække sig ud af cementfiber - markedet og lade den engelske hovedaktionær i det fælles holdingselskab overtage hele selskabet , siger Eric Rylberg . ( / mbp ) . ( c ) Reuters Limited 1997 . 
