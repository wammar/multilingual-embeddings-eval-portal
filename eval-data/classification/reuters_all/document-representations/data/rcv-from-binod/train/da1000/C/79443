B & O SPARER MED MINDRE EMBALLAGER - INDUSTRIEN . KØBENHAVN , 27 januar ( Reuter ) - Bang & Olufsen hører til blandt de virksomheder , der sparer millioner på at skære ned på emballage - forbruget , skriver DIs medlemsblad , Ugemagasinet Industrien ( UI ) . - Ved en kritisk gennemgang opdagede elektronikvirksomheden i Struer , at emballagerne var unødvendigt store og kraftige , skriver UI . For hver liter emballage , B & O siden har skåret væk , har virksomheden sparet en krone til materialer , lagerplads , transport og lignende , hedder det i UI . Generelt er danskerne forbrug af emballage faldet markant siden 1990 , selvom vareforbruget er steget kraftigt i samme periode . - Nedgangen skyldes ikke , at der sælges færre emballager . Årsagen er derimod , at emballagerne generelt er blevet lettere . Det skyldes , at industrien hele tiden arbejder med at tilpasse emballagerne til de eksisterende markedsforhold og samfundskrav , skriver UI . ( / mbp ) . ( c ) Reuters Limited 1997 . 
