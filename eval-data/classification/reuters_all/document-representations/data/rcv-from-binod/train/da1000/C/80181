SAS - SAMARBEJDER ROKKER IKKE VED EJERSTRUKTUR - SAS . KØBENHAVN , 13 februar ( Reuter ) - Der er ingen planer om , at de samarbejdsaftaler , som SAS har med en stribe øvrige flyselskaber skal munde ud i ændringer af ejerstrukturen . Det oplyser SAS i en meddelelse til Fondsbørsen efter omtale af , at SAS skulle være med i en global alliance sammen med otte andre flyselskaber . - Parterne vurderer fortløbende , hvordan samarbejdet kan uddybes for at give størst mulig kundenytte og øget lønsomhed . En videreudvikling af samarbejdet bliver baseret på kommercielle aftaler og omfatter ikke ændringer af ejerstrukturen , skriver SAS . ( c ) Reuters Limited 1997 . 
