Valuta - Rolige valutaer afventer US - nøgletal . KØBENHAVN , 3 december ( Reuter ) - Der er faldet lidt ro over valutamarkederne efter de heftige bevægelser , der har svækket D - marken og styrket US - dollar siden mandag eftermiddag De store valutaer holder omtrent niveauerne fra tirsdag formiddag , og der ses nu frem til de amerikanske nøgletal lidt senere i dag . Kl . 14 . 30 dukker leading indicators for oktober op fra USA , og markedet forventer en stigning på 0 , 1 pct . i forhold til september . Forventningerne fordeler sig imellem 0 , 0 pct . og 0 , 2 pct . I eftermiddag kl . 16 . 00 kommer opgørelsen over salget af nye huse i USA i oktober , og her tror markedet , at der samlet er solgt 772 . 000 stk . Estimaterne ligger mellem 700 . 000 og 800 . 000 . Fra Tyskland kom der lidt efter middag en opgørelse over industriproduktionen i oktober . Det blev til et fald på 1 , 8 pct . fra forgående måned , og selv om der på forhånd var forventet en stigning på 1 , 2 pct . , forblev valutaerne næsten uændrede . Bundesbank officielle repræsentanter nægtede i dag , at komme med kommentarer til den spekulation , der har været om en snarlig rentenedsættelse i Tyskland . Bundesbank nøjedes med , at henvise til tidligere udtalelser fra Buba - chefen Hans Tietmeyer . - Renterne vil forblive uændrede på det korte sigt , har Tietmeyer for nyligt udtalt . DEM / DKK USD / DKK FRF / DKK USD / JPY USD / DEM Tirsdag 14 . 21 3 , 8260 5 , 9830 1 , 1305 114 , 20 1 , 5650 Tirsdag 11 . 19 3 , 8260 5 , 9835 1 , 1300 114 , 05 1 , 5655 ( / klp ) . ( c ) Reuters Limited 1996 . 
