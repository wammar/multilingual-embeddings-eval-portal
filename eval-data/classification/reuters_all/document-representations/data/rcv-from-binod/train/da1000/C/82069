Godt år for FLS byggematerialer trods hård vinter . KØBENHAVN , 25 marts ( Reuter ) - 1996 blev et godt år for FLS - koncernens byggematerialer , trods en hård vinter . Og FLS - ledelsen venter også fremgang i både indtjening og omsætning i 1997 . Det viser en gennemgang i koncernens årsregnskabsmeddelelse for 1996 af de datterselskaber , som FLS driver indenfor området byggematerialer . For Aalborg Portland begyndte regnskabsåret med en hård vinter . Alligevel viste det økonomiske resultat for selskabet " en fremgang i forhold til 1995 " . I 1997 ventes en mindre stigning i såvel omsætning som indtjening . For dansk Eternit Holding var 1996 " tilfredsstillende " . I 1997 ventes " øget omsætning og indtjening " . Indtjeningen i 1996 i Unicon Beton Holding betegnes også som " tilfredsstillende på niveau med sidste år . " I 1997 forventes en stigende omsætning og en indtjening på niveau med 1996 . Secil har opnået sit hidtil bedste resultat , som nogenlunde forventes gentaget i 1997 . I Atlas Cement Corporation steg indtjeningen i 1996 . - Redaktionen ( + 45 ) 33 96 96 56 . ( c ) Reuters Limited 1997 . 
