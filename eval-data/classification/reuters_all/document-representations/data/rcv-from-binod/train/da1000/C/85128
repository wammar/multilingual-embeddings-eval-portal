Danisco ses holde vækstmål - analytikere . KØBENHAVN , 25 juni ( Reuter ) - Tre Danisco - analytikere , som Reuters har talt med , mener , at den danske industri - og fødevarekoncern trods mere beskedne vækstforventninger for 1997 / 98 vil holde sine vækstmål frem til år 2000 . - Det kan ikke overraske , at Danisco næste år får lavere vækst , når de i år har haft en resultatvækst på 14 , 3 pct . Umiddelbart er deres forventninger ikke under deres langsigtede mål , og de interessante sektorer , Ingredients og Flexible , venter de stadig vækst i , siger en analytiker . Samme analytiker mener desuden , at Daniscos omfattende planer om yderligere opkøb og investeringer hurtigt kan bidrage med den bebudede vækst . Otte danske og udenlandske analytikere havde på forhånd skønnet , at Danisco ville komme med et resultat før skat på 1 . 807 mio . kr . , mens overskuddet blev marginalt lavere i 1 . 796 mio . kr . Danisco - aktien faldt 13 kr . efter regnskabsmeddelelsen og lå klokken 13 . 10 i kurs 416 . Men det mener analytikerne skyldes , at aktien i de seneste dage op til regnskabet er blevet handlet op i kurs . Danisco - tallene ændrer heller ikke på de to øvrige Danisco - analytikeres positive holdning overfor aktien , og de fastholder begge Danisco på listen over købsanbefalinger . Den første analytiker venter , at Danisco i både sukker - og emballagesektorerne opkøber nye virksomheder . - Samtidig forventer jeg , at Danisco på kort sigt vil investere i Flexible - divisionen , mens de på langt sigt vil investere i fødevare - divisionen og områdemæssigt i Fjernøsten , siger analytikeren . Danisco forventer i år 2000 at have en omsætning på over 25 mia . kr . Samtidig skal den årlige vækst i indtjeningen per aktie ( EPS ) i gennemsnit udgøre 10 - 12 pct . - Carl Johan Corneliussen ( + 45 ) 33 96 96 57 . ( c ) Reuters Limited 1997 . 
