Virksomheders overskud steg ca 14 pct i 96 - BG . KØBENHAVN , 10 marts ( Reuter ) - BG Bank forventer , at den kommende tids regnskaber for 1996 i gennemsnit vil vise en stigning i omsætningen på ca . 11 pct . i forhold til 1995 og en stigning i den primære drift på 14 , 5 pct . Det fremgår af publikationen Investering , der kom på gaden mandag . Prognosen omfatter de noterede selskaber fratrukket den finansielle sektor og fratrukket de selskaber , der ikke følge kalenderåret . Derudover bliver indtjeningen opgjort både med og uden ISS og telesektoren , da disse i 1996 er præget af større ændringer i deres aktiviteter . På bundlinien forventer BG Bank i gennemsnit en stigning i resultatet på tre pct . , men fratrækkes ISS og telesektoren ventes en stigning på 14 , 5 pct . - Vores forventninger ligger i toppen af markedsforventningerne , og vi vurderer , at aktiemarkedet derfor kan blive positivt overrasket , skriver BG Bank . ( c ) Reuters Limited 1997 . 
