RISIKO FOR SEK BLIVER SVÆKKET MOD KRONEN - SYDBANK . KØBENHAVN , 26 februar ( Reuter ) - Der er risiko for , at den svenske krone ( SEK ) vil blive svækket mod den danske krone . Derfor kan det anbefales at kurssikre eventuelle fremtidige indtægter i svenske kroner . Det vurderer Sydbank i det seneste nummer af Valutaudsigten . - Der er risiko for , at SEK kan blive svækket på seks til 12 måneders sigt . Ønsker man derfor ikke at tage denne risiko , kan det anbefales at sælge SEK på termin , skriver Sydbank . Banken begrunder sin forventning med , at der er udsigt til , at finanspolitikken vil blive mere løs end ventet . - Vi venter , at finanspolitikken i den kommende tid vil blive lempligere end hidtil antaget . Baggrunden herfor er primært , at der næste år skal være valg i Sverige , og dette kan friste regeringen til at føre en lidt lempligere finanspolitik - også fordi socialdemokraterne p . t . står til den laveste vælgertilslutning siden 1991 . Da inflationen endvidere ventes at stige i år , vil en sådan udvikling være negativt for SEK , vurderer Sydbank . Derudover hæfter banken sig ved , at kun godt 20 pct . af de svenske vælgere går ind for et fuldt medlemskab af ØMU ' en . - Der er derfor mulighed for et svensk nej til en fælles valuta senere på året , hvilket i givet fald vil være negativt for den svenske krone , skriver Sydbank . Banken påpeger i samme åndedrag , at teoretisk set - ifølge den såkaldte købekraftsparitet - er den svenske krone undervurderet mod den danske ditto . - Denne teori siger - lidt firkantet - at såfremt inflationen stiger mere i eksempelvis Danmark end i Sverige , skal den danske krone svækkes over for SEK , anfører bankens økonomer . De svenske forbrugerpriser faldt i januar med 0 , 1 pct . år / år , mens de tilsvarende danske viste en stigning på 2 , 7 pct . - Eva Elgaard Pedersen ( + 45 ) 33 96 96 57 . ( c ) Reuters Limited 1997 . 
