MAERSK AIR SPÅR STOR FØDETRAFIK PÅ NY RUTE - DIR . KØBENHAVN , 30 januar ( Reuter ) - Maersk Air forventer at få en stor del af trafik videre ud i verden - fødetrafik - fra København , når flyselskabet fra slutningen af april går ind på ruten mellem den danske hovedstad og Stockholm . Det sagde adm . direktør i Maersk Air , Bjarne Hansen på et pressemøde torsdag . - Vi forventer at indgå temmelige mange aftaler om fødesamarbejde med de ca . 20 luftfartsselskaber i København , der ikke er bundet til SAS , sagde Bjarne Hansen . Maersk Air ejes af A . P . Møller Gruppen , Maersk Air offentliggjorde torsdag , at selskabet sammen med finske Finnair vil begynde at flyve otte daglige rundture mellem de to nordiske selskaber . Antallet af flysæder på ruten øges herefter med ca . 50 pct . til omkring 1 , 7 mio . flysæder om året . SAS er i dag totalt dominerende på ruten med 17 daglige afgange . De to flyselskaber vil under arbejdstitlen Nordic Connections arbejde på at få en markedsandel på ruten , der svarer til alliancens andel af kapaciteten på ruten , svarende til ca . en trediedel . - Men det vil nok tage nogle år , sagde Bjarne Hansen . Han fremlagde på pressemødet Maersk Air ' s produkt for at erobre markedsandele fra SAS . De vigtigste elementer er slagkraftige priser , en stærk salgsorganisation , uændrede provisioner til rejsebureauerne , bonusprogrammer samt et godt business class koncept . SAS har ved tidligere lejligheder fremhævet , at ruten på grund af den forholdsvis store fødetrafik er sværere at komme ind på , og at marginerne ikke er så store . - Tre flyselskaber har selv ønsket at flyve på ruten for at undgå at skulle betale SAS ' priser . Når de nu har henvendt sig til os for at indgå et fødesamarbejde , må det betyde , at de forventer at spare penge , sagde Bjarne Hansen . Desuden vurderer SAS , at konkurrencen fra Braathens SAFE på ruten mellem Oslo og Stockholm har gjort det skandinaviske selskab mere konkurrencedygtigt . Braathens SAFE har da heller ikke kunnet fremvise de store resultater af sit indtog på ruten , da markedsandelen skønnes at være 15 pct . - Jeg ved ikke , hvad vi ville have gjort , hvis vi havde været i deres sted , men på København - Stockholm har jeg tillid til vores stærke salgsorganisation , business class muligheden , normal bureauprovision , fødetrafikken til København og fornuftige priser , sagde Bjarne Hansen . Maersk Air opererer 55 fly og nåede i 1996 op på ca . 2 mio . passagerer , mens Finnair også med 55 fly havde 6 , 0 mio . passagerer . ( / slj ) . ( c ) Reuters Limited 1997 . 
