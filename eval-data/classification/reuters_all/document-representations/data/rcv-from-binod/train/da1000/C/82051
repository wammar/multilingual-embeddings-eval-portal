Midtbank anbefaler køb af ITH - aktie . KØBENHAVN , 25 marts ( Reuter ) - Køb ITH som anlægsaktie , anbefaler Midtbank i sin ugentlige kommentar , Finans Fokus . - Der ses frem til en markant forbedring af resultatet i koncernen i 1997 som følge af en kombination af forbedret produktivitet samt markeds - og produktfokus . ITH er således billigt prissat med en P / E på 14 for 1997 mod branchens ca . 20 , skriver Midtbank . ITH sluttede mandag i kurs 112 . Banken henviser til , at indtjeningsevnen i Brande Listefabrik er genoprettet , at ny teknologi på Invita vil få positiv effekt på 1997 - regnskabet , og at produktivitetsforbedringer er iværksat på BC Inventar . - Morten Bonde Pedersen ( + 45 ) 33 96 96 51 . ( c ) Reuters Limited 1997 . 
