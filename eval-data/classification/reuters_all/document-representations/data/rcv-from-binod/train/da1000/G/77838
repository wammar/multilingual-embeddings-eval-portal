K HAR IKKE TAGET STILLING TIL FL97 - LUNDHOLT . KØBENHAVN , 26 november ( Reuter ) - De konservative har ikke taget stilling til , om de vil stemme ja eller nej til finansloven for 1997 . Det fastslår partiets politiske ordfører Anne Birgitte Lundholt i en kommentar en artikel i Det Fri Aktuelt tirsdag , hvoraf det fremgår , at K vil stemme ja til finansloven . - Det Konservative Folkeparti har overhovedet ikke afklaret , om vi vil stemme ja eller nej til finansloven . Forhandlingerne går på endnu , og det er derfor alt for tidligt at sige noget om udfaldet , siger Anne Birgitte Lundholt . ( c ) Reuters Limited 1996 . 
