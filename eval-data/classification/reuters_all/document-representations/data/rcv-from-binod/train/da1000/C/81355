ISS overtager norsk rengøringsselskab - ISS . KØBENHAVN , 12 marts ( Reuter ) - ISS i Norge har netop overtaget alle aktierne i rengøringsselskabet Telemark - Vestfold Renhold , der omsætter for 26 mio . NOK årligt , meddeler ISS onsdag . - Købet skal ses som et led i vor strategi om at blive bedre rustede til at kæmpe om markedet , siger Tom Tollefsen , divisionsdirektør i ISS Norge . ISS Norge har 6 . 000 ansatte og omsætter årligt for 1 , 3 mia . NOK , skriver ISS i sin meddelelse . - Morten Bonde Pedersen ( + 45 ) 33 96 96 51 . ( c ) Reuters Limited 1997 . 
