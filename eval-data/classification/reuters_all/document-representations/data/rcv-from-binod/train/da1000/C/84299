Trælastbranche stærkt utilfreds med DLH - MM . KØBENHAVN , 2 juni ( Reuter ) - Danske Trælast og indkøbsforeningen Ditas er stærkt fortørnede over , at direktøren for DLH , tidligere finansminister Henning Dyremose , etablerer nye tømmerhandler og byggemarkeder , som øger branchens overkapacitet og presser priserne , skriver ugebrevet Mandag Morgen . - Det , Henning Dyremose gør , er bindegalt , siger direktør Henning Petersen fra trælastbranchens største indkøbsforening , Ditas . For halvandet år siden opfordrede foreningen medlemskredsen af mindre trælasthandlere til en direkte boykot af DLH . Det skete i protest imod , at DLH etablerede en kæde af nye lavpris - byggemarkeder , som foreningen hævder er ødelæggende for branchen , fordi den øger den i forvejen store overkapacitet presser priserne . - Vi holder fat i boykotten , så længe vi ikke kan få klarhed over , hvad der er DLHs egentlige planer , siger Henning Petersen . I Danske Trælast tilslutter selskabets adm . direktør sig kritikken og siger til MM : - Det er direkte skadeligt for hele branchen og alt for kortsigtet at etablere nye enheder med den overkapacitet , der har eksisteret i mange år . Det fører til , at endnu flere tømmerhandlere ikke vil kunne klare sig , når konjunkturerne igen bliver dårligere , siger han . - Jørn Nurkka ( + 45 ) 33 96 96 55 . ( c ) Reuters Limited 1997 . 
