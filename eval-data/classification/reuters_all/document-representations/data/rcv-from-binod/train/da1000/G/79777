NYRUP FREDER FORBEHOLD UNDER REGERINGSKONFERENCE . KØBENHAVN , 4 februar ( Reuter ) - Der bliver næppe pillet ved Danmarks fire EU - forbehold før efter EUs regeringskonference . Det står klart , efter at statsminister Poul Nyrup Rasmussen på sit middagspressemøde tirsdag fredede de fire forbehold . - De fire danske forbehold er ikke til forhandling før eller under regeringskonferencen , sagde statsministeren . Mandag meddelte også de radikales Elisabeth Arnold , at de danske forbehold ikke vakler . Og SFs leder , Holger K . Nielsen , sagde i går i følge flere medier , at hans parti vil sige nej til en folkeafstemning om forbeholdene . Det er indenrigsminister Birte Weiss , der har bragt tvivl om regeringens holdning til forbeholdene . I weekenden lagde hun op til at gen - overveje de danske forbehold - især den fælles flygtninge - og asylpolitik . Den holdning erklærede statsministeren sig tirsdag enig i . Statsministeren ville samtidig ikke afvise , at forbeholdene på et tidspunkt kan komme til folkeafstemning . ( / mbp ) . ( c ) Reuters Limited 1997 . 
