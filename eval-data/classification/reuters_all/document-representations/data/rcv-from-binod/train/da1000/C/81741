Cheminovas Skamol får del i selskab i Sydafrika . KØBENHAVN , 18 marts ( Reuter ) - Cheminovas datterselskab , Skamol , har planer om at købe 40 pct . af det sydafrikanske selskab , Insulite Pty . , oplyser Cheminova i sin årsregnskabsmeddelelse for 1996 . - Skamol har underskrevet en hensigtserklæring om med virkning fra 1 . april 1997 at overtage 40 pct . af aktierene i det sydafrikanske selskab Insulite Pty . , som fremstiller isoleringsprodukter af calciumsilikat , skriver Cheminova . Insulites produkter fremstilles efter en anden proces end Skamols . Derfor anses de sydafrikanske produkter som et godt supplement til Skamols egne . - Foruden at blive medejer af selskabet vil Skamol opnå salgsrettigheder for Insulite ' s produkter til højtemperaturisolering på alle sine væsentlige markeder , skriver Cheminova . Det er hensigten , at den hidtidige sydafrikanske ejer beholder 40 pct . af Insulite , mens Industrialiseringsfonden for Udviklingslande , IFU , får de resterende 20 pct . - Uffe Hansen ( + 45 ) 33 96 96 58 . ( c ) Reuters Limited 1997 . 
