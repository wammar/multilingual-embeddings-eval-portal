TELE DK FÅR FALCKS DATA - OG TELETRAFIK - BLAD . KØBENHAVN , 24 januar ( Reuter ) - Servicekoncernen Falck har lagt hele sin interne data - og teletrafik i hænderne på Tele Danmark i den danske telekoncerns hidtil største kontrakt af denne art . Det skriver branchebladet ComputerWorld . - Al Falcks data - og telekommunikation mellem afdelinger lægges ud af huset i den hidtil største outsourcing - kontrakt for Tele Danmark , skriver ComputerWorld , der erfarer , at kontrakten har en årlig værdi på ca . 20 mio . kr . Ingen af parterne ønsker at sige andet om kontrakten størrelse , end at den er på et to - cifret millionbeløb . Kontrakten omfatter 45 stationer og 900 linier . Falck har dog ikke lagt egen drift af telekommunikation på hylden , da selskabet laver forsøg med trådløs kommunikation for at undersøge om det i fremtiden kan afløse de faste linier , skriver ComputerWorld . ( / slj ) . ( c ) Reuters Limited 1997 . 
