LO FASTHOLDER KRAV OM 2 - ÅRIGE OVERENSKOMSTER . KØBENHAVN , 7 februar ( Reuter ) - Landsorganisationen i Danmark ( LO ) fastholder sit krav om to - årige overenskomster , fremgår det af en pressemeddelelse fra organisationen . - Hvad angår arbejdgivernes generelle krav om en tre - årig overenskomstperiode , vurderer forbundet ikke , at de foreliggende resultat giver grundlag for at ændre den tidligere tilkendegivne fælles holdning . Kravet fra lønmodtagerside er således fortsat to - årig overenskomstperiode , skriver LO i pressemeddelelsen . LO har diskuteret overenskomstsituationen på et møde i forretningsudvalget fredag , fremgår det . - På områder , hvor parterne er nået til enighed i Forligsinstitutionens regi , var der på mødet enighed om , at Forligsmanden i respekt for dette decentrale princip bør sende resultaterne til selvstændig afstemning snarest mulig , mener Hans Jensen , der er formand for LO . - Ole Mikkelsen ( + 45 ) 33 96 96 54 . ( c ) Reuters Limited 1997 . 
