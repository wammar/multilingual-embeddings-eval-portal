Intet nyt om Maersk - terminal i Rotterdam - adm dir . KØBENHAVN , 2 april ( Reuter ) - A . P . Møller Gruppens containerrederi Maersk Line har endnu ikke fået grønt lys for opførelse af egne havneanlæg i Rotterdam . Det siger rederiets Benelux - chef , adm . direktør Vagn Lehd Møller , til Reuters Finans onsdag efter forlydender i den hollandske presse om fri bane for det danske rederi . - Vi forhandler fortsat med havnemyndighederne i Rotterdam og vores nuværende operatør ECT . Der er ikke sket noget nyt . Vi håber fortsat på en afgørelse i løbet af kort tid , siger Vagn Lehd Møller . Flere hollandske aviser , herunder Het Financieele Dagblad , skriver tirsdag , at vejen nu er banet for en Maersk - terminal med en årlig kapacitet på en mio . containere . Første del af terminalen skulle kunne sættes i drift i 1999 med finansiel støtte fra de hollandske havnemyndigheder . De skulle for at holde på den store danske containerkunde i Rotterdam have indvilliget i at investere 100 mio . NLG i første etape af den nye terminal . Denne udlægning kan Vagn Lehd Møller ikke genkende og har ingen yderligere kommentarer til avishistorierne . Han tilføjer dog , at hvis rederiet får lov til at bygge sine egne containeranlæg , vil det komme med mere detaljerede oplysninger om selskabets planer . ECT flytter i øjeblikket mere end 300 . 000 Maersk - containere om året og har udsigt til at miste sin største kunde , hvis det danske rederi får egen terminal . De hollandske aviser skriver , at ECT , der er delvist ejet af rivalen P & O Nedlloyd , imidlertid vil få en ejerandel i de danske anlæg . Maersk Line har ingen decideret frist for en afgørelse i spørgsmålet om egen terminal i Rotterdam . - Kun vores egen tålmodighed , siger Vagn Lehd Møller . - Søren Linding Jakobsen ( + 45 ) 33 96 96 53 . ( c ) Reuters Limited 1997 . 
