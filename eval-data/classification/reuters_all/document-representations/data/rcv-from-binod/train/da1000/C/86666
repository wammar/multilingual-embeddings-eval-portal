Wincon opstiller ny 600 kW prototypevindmølle . KØBENHAVN , 14 august ( Reuter ) - Vindmøllefabrikken Wincon West Wind , der ejes af Vestfrost koncernen med hovedsæde i Esbjerg , har den 26 . juni 1997 opstillet en ny prototypevindmølle på 600 kW med en navhøjde på 45 m og rotordiameter på 45 m , oplyser selskabet i en meddelelse . - Møllen er beregnet til at producere ca . 1 , 6 mio . kWh svarende til mere end 200 husstandes årlige elforbrug . Møllen er en vigtig milepæl i Wincons udviklingsforløb , som indenfor de næste tre år skal resultere i to nye vindmøller , således at Wincons produktprogram også vil omfatte vindmøller i MW - klassen , hedder det . Wincon er en selvstændig produktdivision i A / S Vestfrost i Esbjerg , der er Esbjergs største virksomhed og Danmarks største fabrik for hårde hvidevarer . Koncernen beskæftiger ca . 1 . 600 personer . - Carl Johan Corneliussen ( + 45 ) 33 96 96 58 . ( c ) Reuters Limited 1997 . 
