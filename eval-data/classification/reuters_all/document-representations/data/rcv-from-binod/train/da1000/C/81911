Eli har ikke kunnet true Novos hjemmebane - BN . KØBENHAVN , 21 marts ( Reuter ) - Novo Nordisk hjemlige monopol på insulin er efter et års ihærdige angreb fra den store , amerikanske konkurrent Eli Lilly stort set intakt , skriver Børsens Nyhedsmagasin ( BN ) . - Det er sværere at komme ind på det danske marked , end vi havde ventet . Men vi er klar til at bruge den tid , det tager , siger markedschef i Eli Lilly til BN . BN opgør den amerikanske markedsandel i promiller til trods for , at der lokkes med 20 pct . lavere priser . Hos Novo Nordisk tager man Eli Lillys angreb alvorligt , da lavere priser på Novo Nordisks hjemmemarked øjeblikkelig vil smitte af på koncernens insulinpriser på de store udenlandske markeder . - Vi har kun vedligeholdt vores produktsortiment og gode forhold til lægestanden . Men vi opfatter det som en provokation , at Lilly sætter priserne ned med 20 pct . , siger koncerndirektør Lars Rebien Sørensen . - Søren Linding Jakobsen ( + 45 ) 33 96 96 53 . ( c ) Reuters Limited 1997 . 
