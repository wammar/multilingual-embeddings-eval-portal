EU - modstandere ser frem til omhyggelig Højesteret . KØBENHAVN , 27 juni ( Reuter ) - Sagsøgerne i Grundlovssagen , som fredag tabte første halvleg til regeringen med frifindelsen af statsminister Poul Nyrup Rasmussen , ser frem til en ordentlig og fyldig behandling af sagen i Højesteret . - Dommen kommer ikke som en overraskelse , men vi finder , at dommen er mangelfuld . Man har slet ikke taget hele den glidende suverænitetsafgivelse med , og der er i præmisserne slet ikke nævnt noget om den oprivende afskærelse af oplysninger og vidner i sagen , vi har været ude for , sagde den ene af sagsøgernes advokater professor Ole Krarup på et pressemøde fredag . Han mener , at man i dommen fra Østre Landsret stort set kun har taget højde for , om der var noget i strid med Grundloven ved indmeldelsen i EF i 1972 . - Landsretten har valgt at se bort fra , hvad der er sket siden 1972 . Man må sige , at Landsretten har set bort fra hele integrationsudviklingen , sagde sagsøgernes anden advokat Christian Harlang . De to advokater vil nu sørge for , at sagen bliver behandlet mere omhyggeligt , når den når til Højesteret . Det bliver formentlig først i 1998 . De påpegede begge to , at også Højesterets præsident Niels Pontoppidan har givet tilkende , at sagen skal behandles forsvarligt i Højesteret . Sagsøgerne forventer at skulle bruge 22 dage i Højesteret på sagen . Ole Krarup oplyste på pressemødet , at Højesteret er optaget af andre sager helt frem til april næste år , og det er derfor endnu uklart , hvornår sagen kan blive behandlet her . - Carl Johan Corneliussen ( + 45 ) 33 96 96 57 . ( c ) Reuters Limited 1997 . 
