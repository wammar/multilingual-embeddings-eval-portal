SMI er godt rustet til svære markedsvilkår - dir . KØBENHAVN , 10 juli ( Reuter ) - Scandinavian Mobility International ( SMI ) ser sig godt rustet til at tackle de svære betingelser for at øge væksten , som stadige besparelser på de europæiske sundhedsbudgetter indebærer . Det vurderer selskabets økonomidirektør , Kenneth Myrthue , overfor Reuters Finans . - Vi står godt i konkurrencen , og de svære makroøkonomiske vilkår rammer os alle , siger Kenneth Myrthue . SMI har bevaret optimismen , selv om tilbagegang på især det tyske marked har ramt omsætning og indtjening hårdt i det netop afsluttede regnskabsår . Den udbredte tilbageholdenhed med nye bevillinger til sundhedssektoren på de fleste af SMI ' s hovedmarkeder vil vare ved , så længe de europæiske lande kæmper for at opfylde de strenge optagelseskrav for deltagelse i den fælles - europæiske mønt , skønner Kenneth Myrthue . Men SMI forventer alligevel vækst på markedet for selskabets to hovedprodukter , kørestole og senge . - Der er fortsat et basalt behov , der på en eller anden måde skal opfyldes . Den demografiske fremskrivning viser , at der bliver flere og flere ældre , og dette marked vil stige med mellem fire og ni pct . om året . Alt i alt tror vi på , at der fortsat vil være en lille vækst , siger Kenneth Myrthue . Han henviser desuden til selskabets to - strengede strategi , der på den ene side koncentrerer kræfterne om hovedprodukterne , og som på den anden side skal sælges i flere lande . SMI solgte onsdag de sidste aktiviteter , der ikke hørte under det naturlige forretningsområde , og har på kort tid etableret sig på tre nye markeder , Frankrig , Belgien og England . Det skal gøre Scandinavian Mobility mindre afhængig af udviklingen på enkelte markeder . Kenneth Myrthue peger også på , at distributionsnettet skal udnyttes bedre ved at tage komplementerende produkter under sin kappe . Scandinavian Mobility arbejder derfor på at få salgs - og distributionsaftaler med producenter af eksempelvis madrasser , puder , personløftere og ligge - og sidesårsforebyggende præparater . - Vi skal have mere ud af besøgene hos vores kunder , siger Kenneth Myrthue . Han understreger , at opbygningen af et sådant sæt af aftaler kommer til at tage tid . Tendensen i de nordiske lande , hvor kørestole og senge genbruges i langt højere grad end i det øvrige Europa er ved at brede sig . Det kan på kort sigt reducere ny - salget , men SMI vurderer , at udviklingen er til selskabets fordel . - Vores produkter er konstrueret til at blive genbrugt . Det giver os en klar konkurrencemæssig fordel , siger SMI - økonomidirektøren . Genbrugs - bølgen er kommet for at blive , og SMI forventer , at hvad der eventuelt tabes på nysalg vil komme ind på salg af reservedele og andre komponenter . Scandinavian Mobility ser tilmed mere fleksibelt på udnyttelse af selskabets produktionskapacitet ved i højere grad at lægge produktion af delkomponenter ud til eksterne leverandører . Det har tilmed forøget lønsomheden , siger Kenneth Myrthue . - Vi kan spare lidt ved at lægge produktionen af delkomponenter ud af huset til mindre løntunge lande , siger han , og påpeger , at justering af produktionsapparatet er en løbende proces . Koncentrationen i indkøbsleddet har presset indtjeningen i andre dele af den medico - tekniske branche , men SMI forventer ikke ubehagelige overraskelser fra den kant . - Det har præget vores markeder i et stykke tid , og vi forventer ikke , at der kommer noget nyt fra den front , siger Kenneth Myrthue . Det er især udviklingen på det tyske marked , som har kastet SMI ud i en mindre indtjeningskrise , der bl . a . fik selskabet til at nedjustere sine forventninger til 1996 / 97 - regnskabet i april . Men Kenneth Myrthue skønner , at forholdene på det meget turbulente tyske marked efterhånden har stabiliseret sig . Han betegner den skærpede priskonkurrence på det tyske marked som en " hovsa - oplevelse " , da en konkurrent uventet over natten satte sine priser markant ned , hvilket sammen med en vigende efterspørgsel , fik salget til at falde . SMI vil i lyset af de betragtelige anstrengelser for at reducere underskuddene på de offentlige finanser i flere europæiske lande ikke udelukke nye sådanne hovsa - oplevelser . - Jeg tror ikke , at vi helt kan undgå hovsa - oplevelser på enkelte markeder , siger Kenneth Myrthue . Efter den seneste nedjustering af prognosen for det økonomiske resultat for 1996 / 97 forventer SMI et resultat af den primære drift på 55 - 60 mio . kr . mod 72 , 1 mio . kr . i 1995 / 96 og 93 , 6 mio . kr . i 1994 / 95 . Omsætningen forventes at være faldet med tre pct . i 1996 / 97 fra 739 mio . kr . i 1995 / 96 . I 1994 / 95 omsatte selskabet for 683 mio . kr . - Søren Linding Jakobsen ( + 45 ) 33 96 96 53 . ( c ) Reuters Limited 1997 . 
