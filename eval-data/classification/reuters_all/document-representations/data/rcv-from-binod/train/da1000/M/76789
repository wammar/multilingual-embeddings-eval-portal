Valuta - Bundesbank ventes at fastholde renter . KØBENHAVN , 10 oktober ( Reuter ) - D - marken er på lidt stærkere niveauer i det europæiske valutamarked torsdag formiddag . Det gælder dog kun i forhold til de øvrige europæiske valutaer - mod den amerikanske dollar er kursen uændret og rolig . - Der har været en del snak om en renteændring på Bundesbank - mødet i dag , men med en enkelt undtagelse er alle store nøgletal gennem noget tid endt på et niveau , som var højere end ventet , og desuden har der været en vis acceleration i M3 - pengemængden , siger analytikere om udviklingen i Tyskland . Derfor er det ikke særligt sandsynligt , at den tyske centralbank vil vove at flytte renterne , mener de . Buba meddelte torsdag formiddag , at der ikke er planlagt pressekonference efter det ordinære 14 - dages møde . Hvis ikke resultatet af Buba - mødet kan flytte på kurserne kan valutahandlerne se frem til det amerikanske jobless claims nøgletal , der offentliggøres kl . 14 . 30 . Analytikere regner med en stigning på 2000 personer i ugen , der indeholder den 5 . oktober , og nøgeltallet vil således ende på 342 . 000 personer , mener de . Forventningerne ligger fordelt i intervallet mellem 330 . 000 og 350 . 000 . DEM / DKK USD / DKK FRF / DKK USD / JPY USD / DEM Torsdag 11 . 14 3 , 8315 5 , 8595 1 , 1320 111 , 25 1 , 5290 Onsdag 15 . 11 3 , 8300 5 , 8590 1 , 1330 111 , 55 1 , 5295 ( / klp ) . ( c ) Reuters Limited 1996 . 
