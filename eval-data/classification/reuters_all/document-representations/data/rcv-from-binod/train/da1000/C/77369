NY PLAN BAG NKT - OVERSKUD OVER 300 MIO KR I 98 - NKT . KØBENHAVN , 7 november ( Reuter ) - NKT - koncernen har med en ny strategiplan NKT 2000 opstillet indtjeningsmålene frem til år 2000 . Det fremgår af en større fondsbørsmeddelelse torsdag morgen . - Dermed er målet et resultat før skat på over 300 mio . kr . i 1998 og stigende de efterfølgende år . NKT anser ambitionsniveauet for realistisk , skriver NKT . Indtjeningsmålene for NKT Holding , der primært er opdelt i forretningsområderne , Lexel , NKT Cables og Nilfisk , er sat til en overskudsgrad på seks - otte pct . før skat samt en forrentning af egenkapitalen på 12 - 15 pct . før skat . - 1997 - resultatet vil være påvirket af Nilfisk . Men i perioden 1998 - 2000 ventes koncernmålsætningerne at kunne indfries . De kritiske succesfaktorer herfor er især Nilfisks planmæssig turn around , men også timingen af større land - og søkabelordrer kan forskyde indtjeningen fra et år til det næste , anfører NKT . ( c ) Reuters Limited 1996 . 
