SAS sætter sin lid til besparelser og vækst - dir . KØBENHAVN , 7 maj ( Reuter ) - SAS forventer , at trafikvækst og forskellige rationaliseringstiltag vil rette op på forværringen af flyselskabets nøgletal i første kvartal , når hele 1997 gøres op . Det siger finansdirektør i SAS , Gunnar Reitan onsdag morgen til Reuters Finans . - Vi forventer lavere enhedsomkostningerne for 1997 som helhed , og trafikvæksten vil stige mere end kapaciteten , siger Gunnar Reitan . SAS fik i første kvartal et underskud før skat på 269 mio . SEK mod et forventet overskud på 172 mio . SEK . Det negative resultat for første kvartal skyldes især to faktorer , påpeger Gunnar Reitan , nemlig en svigtende trafikvækst og påskens tidlige placering . Men SAS forventer , at stigningen i trafikken vil eskalere hen over året og for året som helhed at ligge over væksten i de udbudte sædekilometer på budgetterede tre pct . Gunnar Reitan påpeger , at trafikstigningen i marts og april lå tre - fire pct . over niveauet sidste år efter to svage måneder i januar og februar . - Vi forventer , at væksten vil eskalere yderligere i løbet af året og give os en bedre kabinefaktor ( belægning , red . ) i år end sidste år , siger Gunnar Reitan . Om kommende besparelser henviser finansdirektøren til , at SAS har sat et større rationaliseringsprogram i gang , og at nye tiltag vil blive lanceret , når der er sikret intern opbakning . - Vi får store besparelser på det tekniske område , og fra den 1 . september bliver distributions - omkostningerne lavere , da provisionen til rejsebureauerne bliver sat ned , siger Gunnar Reitan . Han vil ikke løfte sløret for de proklamerede nye tiltag , men de vil være af både intern og ekstern karakter , herunder er outsourcing af større områder på tale . Desuden kan samkøring af visse aktiviteter med SAS ' samarbejdspartnere , herunder Lufthansa give besparelser . Efter nyansættelsen af mere end 1 . 000 nye medarbejdere i 1996 har SAS ifølge Gunnar Reitan nu de medarbejdere , de har brug for til at håndtere den øgede produktion og de forventede flere passagerer . Flere aktieanalytikere taler efter det negative resultat fremlagt sent tirsdag om en tillidskrise til SAS ' ledelse . - Det har jeg umiddelbart ingen kommentarer til . Jeg mener , at vi i vores regnskabsmeddelelse har givet baggrunden for vores forventning om et uændret resultat i 1997 , siger Gunnar Reitan . SAS fastholdt i sin kvartalsmeddelelse sin 1997 - prognose på et resultat før skat på niveau med 1996 . I 1996 fik SAS et overskud før skat på 1 . 815 mio . SEK . Gunnar Reitan holder fra kl . 10 . 00 i dag onsdag møde med de aktieanalytikerne , der følger SAS . - Søren Linding Jakobsen ( + 45 ) 33 96 96 53 . ( c ) Reuters Limited 1997 . 
