HANDEL & SERVICE SER VÆKST PÅ GODT 2 PCT I 1996 . KØBENHAVN , 23 oktober ( Reuter ) - Dansk Handel & Service venter en vækst på godt to pct . i 1996 , fremgår det af oplægget Husholdningspengene og samfundsøkonomien , som organisationen offentliggjorde onsdag . - Dansk Handel & Service skønner , at det samlede privatforbrug i 1996 vil vokse realt med godt to pct . i forhold til 1995 . Dette skøn er bl . a . baseret på en forventning om en vækst i detailomsætningen på 1 , 5 - 2 , 0 pct . og en stigning i bilkøbene på tre - fire pct . , skriver Dansk Handel & Serivice i oplægget . I oplægget henvises der til , at i årets første otte måneder lå den mængdemæssige udvikling i detailomsætningsindekset en pct . over samme periode i 1995 . - Meldinger fra Dansk Handel & Services medlemmer inden for flere af de brancher , der er omfattet af detailomsætningsindekset , tyder imidlertid på , at den usikkerhed , der registreres i 1994 og 1995 om nøjagtigheden af detailomsætningsindekset fortsat gør sig gældende , påpeger Dansk Handel & Service . I oplægget fra organisationen peges der på , at de foreløbige nationalregnskabstal indikerer , at væksten i detailomsætningen i år er højere end angivet af detailomsætningsindekset . - Dansk Handel & Service vurderer derfor , at detailomsætningen i 1996 stiger med 1 , 5 - 2 , 0 pct . målt i faste priser i forhold til 1995 , hedder det i oplægget . Dansk Handel & Service forventer , at forbruget af tjenesteydelser realt vil vokse med fire - fem pct . i 1996 i forhold til 1995 . Bilsalget ventes at stige med tre - fire pct . i 1996 i forhold til 1995 . - På baggrund af disse forventninger samt skøn over udviklingen i de øvrige forbrugskomponenter , ventes det samlede privatforbrug at vokse med godt to pct . i 1996 . ( / olm ) . ( c ) Reuters Limited 1996 . 
