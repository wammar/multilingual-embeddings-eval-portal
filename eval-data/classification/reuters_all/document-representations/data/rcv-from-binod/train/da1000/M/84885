Usikkerhed om rater for supplyskibe - mægler . KØBENHAVN , 18 juni ( Reuter ) - Raterne på markedet for supplyskibe , hvor A . P . Møller rederiet er dominerende , har måske set toppen . Det vurderer det norske mæglerhus Bergen Fonds i en ny analyse . Mæglerhuset venter , at usikkerheden om rateudviklingen vil smitte negativt af på kursudviklingen for aktierne i de to norske supplyskibsrederier , Farstad og Sævik Supply . Supplyskibe , der også går under navnet forsyningsskibe , beskæftiger sig primært med udslæb og fortøjningsopgaver samt forsyninger til olieplatforme . - Det meget stærke marked for supplyskibe har medført en øget ordremængde på nybygninger . Det har bragt den samlede ordremængde op på omkring 40 skibe i Europa . De allerfleste af disse skibe skal leveres gennem 1997 og 1998 , og kun et begrænset antal af skibene er sikret beskæftigelse , noterer Bergen Fonds . Mæglerhuset vurderer , at der må ske nettoafgang af tonnage fra Nordsøen efter 1998 , men påpeger samtidig , at der er lovende muligheder ud for Brasilien og Vest - Afrika . Raterne for supplyskibe har siden midten af 1996 ligget på et højt niveau , men tog i begyndelsen af juni et markant dyk . Ifølge skibsmæglerfirmaet Clarkson dykkede raterne for supplyskibe i den første uge af juni med 25 - 35 pct . Raterne ligger dog fortsat omkring dobbelt så højt som gennemsnitsraterne i 1996 . A . P . Møllers Maersk Supply Service disponerede ved udgangen af 1996 over omkring 40 skibe . D / S Torm har netop kontraheret to ny supplyskibe til levering ved udgangen af 1998 . Rederiet , der ikke tidligere har været beskæftiget inden for supplyskibsfart , venter at øge satsningen på området . - Stig Ørskov Pedersen ( + 45 ) 33 96 96 59 . ( c ) Reuters Limited 1997 . 
