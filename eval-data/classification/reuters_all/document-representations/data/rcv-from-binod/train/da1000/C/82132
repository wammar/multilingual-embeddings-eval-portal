Opkøb mere sandsynlig end fusioner - K Sørensen . KØBENHAVN , 1 april ( Reuter ) - Nye opkøb af banker er mere sandsynlig i fremtiden end fusioner mellem banker på tværs af grænserne i de nordiske lande , mener bankdirektør Knud Sørensen fra Den Danske Bank . - Nu skal vi først sunde os efter affæren i Sverige , men dukker der en mulighed op , så holder vi os ikke tilbage . Norge ser umiddelbart mest tilgængeligt ud . På det finske marked er det sværre at se mulighederne , siger Knud Sørensen i et interview i den svenske avis Dagens Nyheder tirsdag . Han tror ikke på fusioner mellem storbanker på tværs af grænserne . - Det er alt for kompliceret . Der bliver snarere tale om flere opkøb i fremtiden , siger Knud Sørensen til avisen . Den Danske Bank overtog for nyligt aktiemajoriteten i den svenske Östgöta Enskilda bank for 2 , 2 mia . svenske kr . , hvilket blev betegnet som dyrt af flere analytikere . - Selv om prisen var høj , ser vi investeringen som strategisk vigtig , siger Knud Sørensen . - Ole Mikkelsen ( + 45 ) 33 96 96 54 . ( c ) Reuters Limited 1997 . 
