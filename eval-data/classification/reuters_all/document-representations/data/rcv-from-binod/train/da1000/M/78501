Valuta - Juleferie begrænser udsving i valuta . KØBENHAVN , 23 december ( Reuter ) - I et tyndt besat juleferie - ramt valutamarked mandag formiddag holder forholdet mellem de forskellige valutaer sig stabilt . Den amerikanske dollar handles en anelse lavere end før weekenden mod DEM i kurs 1 , 5535 , mens den står styrket i forhold til den japanske yen i kurs 114 , 35 . D - marken kræver ligeledes plads i sit forhold til den schweiziske franc . Francen har nået sin svageste kurs over for D - marken i tre år i kurs 0 , 8613 mod 0 , 8590 fredag . En dealer fortæller om begrænset aktivitet , og venter ikke de store udsving før efter nytår . Optimismen mht . dollarens fremtid gør sig dog stadig gældende som følge af forventninger om en fortsat vækst i USAs økonomi , samt stigende renter . FOMC afsluttede fredag sit møde med ensstemmigt af vedtage en fastholdelse af det nuværende korte renteniveau , men understregede sin orientering mod en pengepolitisk stramning . - Dollaren er stadig meget konstruktiv , idet alt peger på en stabil økonomi , siger en dealer i Singapore . @ Det engelske pund er styrket marginalt til 1 , 6705 GBP / USD mod 1 , 6665 fredag efter offentliggørelsen af referatet fra Bank of Englands guvernør Eddie George og finansmininster Kenneth Clarke møde umiddelbart før den engelske rentestigning den 30 . oktober . Af referatet fremgår det , at Eddie George ikke mente , at rentestigning ville bringe inflationen ned på regeringens målsætning , men den ville reducere hastigheden og størrelsen af fremtidig rentestigninger . Den danske krone handles til 3 , 8265 mod D - marken , efter en kortvarig svækkelse efter CDs udtræden af den danske regering fredag . DEM / DKK USD / DKK FRF / DKK USD / JPY USD / DEM Mandag 11 . 00 3 , 8265 5 , 9420 1 , 1335 114 , 35 1 , 5530 Fredag 15 . 33 3 , 8275 5 , 9520 1 , 1330 114 , 20 1 , 5555 ( / clm ) . ( c ) Reuters Limited 1996 . 
