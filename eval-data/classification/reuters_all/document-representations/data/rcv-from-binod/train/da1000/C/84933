Vindmølle - mål for 2005 kan nås - analyse . KØBENHAVN , 19 juni ( Reuter ) - Målsætningen i regeringens energiplan , Energi 21 , på 1 . 500 MW vindmøller i år 2005 kan nås . Det viser en analyse af de kommunale vindmølleplaner , som Energistyrelsen har fået foretaget , fremgår det i Energistyrelsens blad , Energinyt . - Konklusionen på en analyse af de kommunale vindmølleplaner , som Energistyrelsen har fået foretaget af Energi - og Miljødata , er , at der er plads til omkring 1 . 900 MW i alt inkl . den kapacitet på ca . 825 MW , der allerede er etableret i dag . Dermed er der skabt et planmæssigt grundlag for at målsætningen i Energi 21 på 1 . 500 MW vindmøller i år 2005 kan nås , hedder det i Energinyt . Primo 1997 forelå der i kommunerne 205 vedtagne vindmølleplaner og forslag til vindmølleplaner . To af landets vindmølleproducenter , Nordtank Energy Group og Schouws Micon , er ved at fusionere , og kommer dermed op i størrelses med Vestas , der er landets største inden for dette område . - Eva Elgaard Pedersen ( + 45 ) 33 96 96 58 . ( c ) Reuters Limited 1997 . 
