Valuta - DEM styrket efter stærkt IFO indeks . KØBENHAVN , 21 august ( Reuter ) - Det såkaldte IFO indeks fra Vesttyskland styrkede den tyske D - mark , efter tallet blev offentliggjort onsdag formiddag . D - marken ligger således stærkere i Europa mod den amerikanske dollar i forhold til tirsdag eftermiddag . IFO indekset endte på 94 , 1 i juli , hvilket var meget over den gennemsnitlige forventning på 91 , 0 , samt juni ' s tal på 90 , 4 . - De stærke IFO - tal har dæmpet forventningerne til en nedsættelse af den tyske repo - rente med 10 - 20 bp , som ellers allerede lå i priserne , siger en dealer . Mange deltagere på valutamarkedet har fundet det meget sandsynligt , at Bundesbank ville nedsætte reporenten på torsdagens møde , efter de forholdsvis lave tal for den tyske M3 - pengemængde , der kom ud tirsdag . Dagens IFO indeks har imidlertid gjort nogle i tvivl . - Udviklingen i IFO gør en reposænkning meget mere usandsynlig , siger Stuart Thomson , cheføkonom i Nikko Europe i London . D - markens fremgang har fået kronen tilbage på 3 , 8635 , fra 3 , 8600 , hvor den var nede og vende sent tirsdag eftermiddag . DEM / DKK USD / DKK FRF / DKK USD / JPY USD / DEM Onsdag 11 . 30 3 , 8635 5 , 7375 1 , 1300 108 , 35 1 , 4850 Tirsdag 15 . 14 3 , 8605 5 , 7560 1 , 1295 108 , 25 1 , 4905 ( / klp ) . ( c ) Reuters Limited 1996 . 
