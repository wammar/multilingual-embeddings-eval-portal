Bankers åbnings - initiativ var ventet - GE Capital . KØBENHAVN , 29 maj ( Reuter ) - Det kommer ikke som nogen overraskelse , at de to storbanker , Den Danske Bank og Unibank , nu begynder at formidle lån i weekenden . Men det ventes ikke at få betydning for kundernes lyst til at låne penge hos GE Capital , oplyser afdelingschef Henrik Mundt fra GE Capital . - For os har det kun været et spørgsmål om tid , inden bankerne ville følge med , siger Henrik Mundt fra GE Capital . Han henviser samtidig til , at GE Capital netop bruger sloganet " Det er ikke alle beslutninger , der kommer banken ved " . Han regner derfor ikke med , at bankernes initiativ vil flytte væsentlige markedsandele på markedet for kredit til privatkunder . - Bankerne har fortsat en tendens til , at kunderne skal samle alle deres ting hos dem . Vi oplever , at mange gerne vil sprede tingene , siger Henrik Mundt . GE Capital markedsfører i øjeblikket sig selv intensivt ved hjælp af reklamer på tv , og det har ifølge Henrik Mundt ført til mange henvendelser . - Det vi har set indtil videre , er , at vi har fået 30 - 35 pct . mere respons end sidste år , hvor vi ikke brugte tv - mediet , siger Henrik Mundt . GE Capital er en del af en af verdens største virksomheder , General Electric , og i Danmark har selskabet en vision om at være nr . et eller nr . to på markedet for udlån til private uden sikkerhed . Selskabet begyndte aktiviteterne i Danmark i 1994 , og har udlån for ca . 870 mio . kr . i Danmark . - Ole Mikkelsen ( + 45 ) 33 96 96 54 . ( c ) Reuters Limited 1997 . 
