TOPDANMARK BØR FORLADE EUREKO - AROS SECURITIES . KØBENHAVN , 8 oktober ( Reuter ) - Danmarks tredjestørste forsikringskoncern , Topdanmark , bør træde ud af det europæiske forsikringssamarbejde , Eureko , fremgår det af en analyse af selskabet fra Aros Securities . - Topdanmark burde forlade Eureko . De fleste forsikringskoncerner samarbejder med andre om løsning af mange af de opgaver , som er lagt i Eureko . Det sker uden gensidig kapitalbinding . Fordelene ved at deltage i aktiviteterne i Eureko er derfor ikke noget argument for at blive i samarbejdet , hedder det i analysen fra Aros Securities , der er en del af Unibank - koncernen . Analytikeren fra Aros Securities mener , at Topdanmark først og fremmest bør forlade Eureko , fordi selskabet har bundet en del af sin kapital på grund af samarbejdet . Indtil for nyligt ejede Eureko knap 30 pct . af aktierne i Topdanmark , mens Topdanmark ejede godt 12 pct . af aktierne i Eureko . De to andele er nu nedsat til henholdsvis 20 pct . og godt syv pct . , men Aros har svært ved at se begrundelsen for en kapitalbinding , og ser lige frem en fordel i at træde ud . - Det vil sænke rabatten for illikviditet i Topdanmark - aktien , og forøge værdien af aktien med mindst 5 - 10 pct . , hedder det i analysen . Men det understreges også , at Topdanmark har haft fordele af samarbejdet . - Topdanmark fik forrentet sin investering i Eureko med over 10 pct . i 1995 . Den reele værdi af samarbejdet for Topdanmark er større , fordi aktiviteten i Eureko medfører driftsforbedringer i Topdanmark , skriver analytikeren . Eureko - samarbejdet blev etableret i 1992 af det hollandske Achmea , engelske Friends Provident , svenske Wasa , portugisiske BCP og Topdanmark . Den nuværende aftale mellem de fem forsikringsselskaber udløber næste forår . Derfor skal selskaberne snart i gang med at diskutere en fornyelse af aftalen . ( / olm ) . ( c ) Reuters Limited 1996 . 
