GE CAPITAL ØGER SINE LEASINGAKTIVITETER I DANMARK . KØBENHAVN , 7 oktober ( Reuter ) - GE Capitals leasingselskab i Danmark har nu valgt en aggressiv strategi med hensyn til opkøb og vækst , fremgår det af en meddelelse fra selskabet . - GE Capital Services , der er verdens største leasingselskab , har opereret med sit leasingselskab i Danmark siden årsskiftet . Nu har koncernen besluttet sig for at øge indsatsen betydeligt , hedder det i en pressemeddelelse fra selskabet . Selskabet vil investere i opkøb af andre leasingselskaber og i eksisterende leasingporteføljer samt vokse ved en kraftigere salgsindsats . - Vi vil ikke på forhånd sætte nøjagtige beløb på vores investeringsniveau , for det afhænger af de muligheder , der opstår . Det danske marked har vist sig at være så interessant , at GE Capital er parate til at investere et betydeligt beløb i udviklingen af det danske selskab , siger adm . direktør Henrik Isaksen fra GE Capital Leasing & Finans . GE Capital i Danmark er en del af General Electric , der er en af verdens største virksomheder . - Baseret på erfaringer i udlandet vurderer vi , at leasing igen er på vej frem i Danmark . Der er nemlig ingen objektive grunde til , at andelen ikke skulle være den samme her som i vores naboland , siger Henrik Isaksen . Han henviser til , at selskabets andel af leasingmarkedet i Danmark er på syv - otte pct . , mens den i Sverige og Tyskland er mellem 15 og 20 pct . ( / olm ) . ( c ) Reuters Limited 1996 . 
