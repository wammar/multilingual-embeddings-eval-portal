Valuta - DEM lidt svagere efter IFO - indeks . KØBENHAVN , 21 januar ( Reuter ) - Den tyske valuta vandt lidt over for de fleste øvrige europæiske valutaer tirsdag morgen , men D - marken faldt tilbage efter offentliggørelsen af det tyske IFO - indeks . - Stigningsmulighederne i den tyske valuta er begrænsede efter , at IFO - tallet har øget spekulationerne i en tysk rentenedsættelse , siger en valutaanalytiker . IFO - indekset for Vesttyskland endte i december på 95 , 8 mod 96 , 9 i november . Økonomer havde forudset en stigning til 97 , 4 . - Opgørelsen over IFO - indekset er en vigtig undersøgelse , der viser , at den tyske økonomi stadig står stille , og vi skal have et forholdsvis venligt tysk M3 - tal i denne uge , hvis vi skal undgå yderligere spekulationer i en tysk rentenedsættelse , vurderer David Coleman , cheføkonom ved CIBC Wood Gundy . M3 kan dukke op i løbet af resten af denne uge , og internationale økonomer venter en stigning i pengemængden på 7 , 6 pct . i december mod 8 , 0 pct . i november . Forventningerne til december - tallet ligger mellem 7 , 2 pct . og 8 , 1 pct . US - dollar er rolig i Europa ' s valutamarked , og den danske krone omsættes på lidt svagere priser end mandag eftermiddag . DEM / DKK USD / DKK FRF / DKK USD / JPY USD / DEM Tirsdag 11 . 00 3 , 8130 6 , 1810 1 , 1295 117 , 95 1 , 6215 Mandag 15 . 22 3 , 8110 6 , 1880 1 , 1300 117 , 80 1 , 6240 ( / klp ) . ( c ) Reuters Limited 1997 . 
