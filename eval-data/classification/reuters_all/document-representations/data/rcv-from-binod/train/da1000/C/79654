LYKKETOFT TROR EJ PÅ SALG AF TELE DK - AKTIER I 97 . KØBENHAVN , 31 januar ( Reuter ) - Finansminister Mogens Lykketoft tror ikke , at staten vil sætte nogle af sine Tele Danmark - aktier til salg i 1997 . Det sagde finansministeren til Reuters Finans ved regeringens konference på Skuldelev Kro ved Skibby fredag . Finansministeren blev spurgt på baggrund af , at der nu er nedsat en arbejdsgruppe , der skal vurdere værdien af statens aktieandel på 51 pct . af Tele Danmark . Direkte adspurgt om staten vil sælge nogle aktier i Tele Danmark i 1997 , svarede Mogens Lykketoft : - Jeg tror det ikke . Det er der ingen konkrete planer om , sagde Mogens Lykketoft . Men han ville ikke udelukke muligheden . Således svarede han på spørgsmålet om , hvorvidt et aktiesalg kunne udelukkes i år , " nej " . I slutningen af 1996 blev der nedsat en arbejdsgruppe bestående af embedsmænd fra Forskningsministeriet og Finansministeriet med henblik på at undersøge perspektiverne for statens ejerskab . Gruppen skal i den nærmeste fremtid engagere finansiel og juridisk rådgivning , oplyste Forskningsministeriet og Tele Danmark tidligere fredag . ( / mbp ) . ( c ) Reuters Limited 1997 . 
