Bioscan stiger knap ni pct uden nyheder - dealer . KØBENHAVN , 13 august ( Reuter ) - Aktiekursen på det lille miljøtekniske selskab , Bioscan , er onsdag kl . 13 . 10 blevet handlet 8 , 89 pct . højere til kurs 49 , uden at der er fundamentale nyheder på selskabet i markedet , vurderer flere dealere over for Reuters Finans . - Der er ingen nyheder i markedet på selskabet , og det er ren og skær spekulation fra enkelte risikovillige investorer , siger en dealer . Kursen på aktien er således siden begyndelsen af måneden steget med godt 42 pct . - De kom med en meddelelse for en uges tid siden om indvigelse af et anlæg på Fyn , men det er ikke det , der har trukket op . Bioscan er en typisk lille spekulationsaktie , som spekulanterne kaster sig over når markedet er tyndt , og derved driver kursen op . Så snart denne interesse dør ud vil kursen falde tilbage igen , vurderer en anden dealer . - Jørn Nurkka ( + 45 ) 33 96 96 55 . ( c ) Reuters Limited 1997 . 
