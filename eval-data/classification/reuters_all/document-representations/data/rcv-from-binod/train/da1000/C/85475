DDB ophæver Hafnia - frist for ca 500 - chefjurist . KØBENHAVN , 7 juli ( Reuter ) - Den Danske Bank ( DDB ) har fået henvendelser fra knap 500 kunder , der har bedt om at få suspenderet forældelsesfristen i den såkaldte Hafnia - sag . Ca . 200 af henvendelser er dukket frem efter , at Den Danske Bank indrykkede annoncer om sagen i dagbladene , oplyser chefjurist Erik Sevaldsen fra Den Danske Bank . - Vi har fået nogle hundreder henvendelser , så vi nu er oppe på små 500 alt i alt , siger Erik Sevaldsen til Reuters Finans . Banken har ifølge Erik Sevaldsen efterkommet ønsket om suspension fra langt de fleste af kunderne . Kun ganske få har ikke får suspenderet forældelsesfristen . Chefjuristen vil ikke oplyse , hvor stort det totale krav fra investorer er på . Bankdirektør Knud Sørensen har tidligere sagt til Reuters Finans at det totalt set er et behersket beløb , der kan komme på tale i sagen , når beløbet holdes op mod bankens størrelse . En bankanalytiker har tidligere overfor Reutes Finans anslået beløbet til maksimalt 400 - 500 mio . kr . , mens dagbladet Politiken i en artikel i juni gjorde kravet mod banken op til 115 mio . kr . Investorerne mener , at Den Danske Bank og Hafnias daværende ledelse tilbageholdt væsentlige informationer forud for salget af nye Hafnia - aktier for to mia . kr . i juli 1992 , og det ønsker de erstatning for i dag . Advokat Mikael Bernhoft fra firmaet Moltke - Leth Advokater fører sag for de to private små - investorer , Ole Steffensen og Henning Feilberg , der har fået fri proces af Civilretsdirektoratet . De to repræsenterer to grupper af investorer . Den ene købte nye aktier i juli 1992 , mens den anden gruppe købte allerede cirkulerende aktier . De to grupper af investorer har samlet sig i to foreninger som ifølge Politiken tæller i alt 860 investorer . - Ole Mikkelsen ( + 45 ) 33 96 96 54 . ( c ) Reuters Limited 1997 . 
