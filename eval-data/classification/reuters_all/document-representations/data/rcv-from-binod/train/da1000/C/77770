TELE DK VENTER SVAR PÅ ZEPHIR - KLAGE I DECEMBER . KØBENHAVN , 21 november ( Reuter ) - Det rumænske telekonsortie Zephir , som Tele Danmark har været en af lederne af , har klaget over måden , hvorpå de to fremtidige GSM - operatører i landet er blevet valgt . Klagen blev indleveret onsdag , og Tele Danmark forventer først et svar i begyndelsen af december . Det siger Tele Danmarks projektchef i Rumænien , Mogens Johne , til Reuters Finans . - Vi forventer en afgørelse , når den nye regering er kommet i gang i begyndelsen af december , siger han . Zephir fik ikke tildelt en af de to licenser . Ifølge den meddelelse , som Zephir har indleveret til det rumænske kommunikationsministerium , er konsortiet specielt utilfreds med det konsulentfirma , som regeringen har støttet sig til i udvælgelsen af fremtidige GSM - operatører . Således benyttede Rumænien det forholdvis ukendte i disse sammenhænge La Compagnie de Consell , der har base i Monaco . Zephir ønsker , at en ny konsulent skal evaluere hele udbudsrunden . ( / Reuter / uha ) . ( c ) Reuters Limited 1996 . 
