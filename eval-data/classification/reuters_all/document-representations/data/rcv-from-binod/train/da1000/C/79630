SØNDAGSAVISEN SNART LANDSDÆKKENDE - DIREKTØR . KØBENHAVN , 31 januar ( Reuter ) - Søndagsavisen er med den seneste samarbejdsaftale med Århus Stiftstidende kommet et skridt nærmere sin målsætning om , at blive en landsdækkende gratisavis . - Vi mangler endnu området nord for Århus , Sønderjylland og området omkring Silkeborg og Ikast , men ellers er vi ved at være landsdækkende . Vi vil fortsat være " landsdækkende " i de områder , hvor det er økonomisk og forretningsmæssigt fornuftigt , det vil sige områder , hvor der er byer eller større bykoncentrationer , siger direktør Søren Søndergaard til Reuters Finans fredag . Ifølge Søren Søndergaard , er der plads til yderligere fem Søndagsaviser i de områder , som endnu ikke dækkes af gratisavisen . - Vi har endnu ikke indgået nogle aftaler i de nævnte områder , men vi har dog nogle potentielle partnere i kikkerten . Vi har ikke lagt os fast på nogen tidshorisont fra hvornår , vi ønsker at være landsdækkende . Det må tiden og mulighederne vise , fortsætter han . Aftalen mellem Søndagsavisen og Århus Stiftstidende drejer sig om udgivelse og distribution af gratisaviser i Århus - området . - Aftalen indebærer , at Århus Stiftstidende og Søndagsavisen stifter en fifty - fifty ejet avisudgiver - virksomhed , Østjyske Distriktsblade I / S , der overtager udgivelsen af Århus Onsdag og de øvrige gratisaviser Århus Stiftstidende udgiver , skrev Søndagsavisen tidligere på dagen i en Fondsbørs meddelelse . Ifølge meddelsen ventes aftalen at påvirke Søndagsavisens 1997 resultat positivt , men hvor mange kroner det drejer sig om , ønsker Søren Søndergaard ikke at komme nærmere ind på . - Vi er blevet enige om , at vi ikke vil oplyse hverken resultat eller prisen nærmere . Men vi venter , at 1997 resultatet vil blive bedre end 1996 resultatet , siger Søren Søndergaard . Søndagsavisen opjusterede i juli måned sine forventninger til resultatet for hele 1996 til 70 - 80 mio . kr . mod tidligere forventet 60 - 70 mio . kr . Søren Søndergaard ønsker dog ikke at kommenterer forventningerne til Søndagsavisens 1996 resultat . Søndagsavisen står foran sin indtroduktion på det svenske avismarked med en svensk version af Søndagsavisen , men en endelig dato for lanceringen af avisen er endnu engang udskudt . Salgs - og marketingsdirektør Jørgen Wittenkamp sagde i begyndelsen af januar i år , at en endelig dato for lanceringen ville blive offentliggjort i løbet af januar . - Den deadline kan vi desværre ikke holde , men der har for nylig været et bestyrelsesmøde i Søndagsavisen International , hvor man har lagt sig fast på en forretningsplan , men hvornår der kommer en dato for lanceringen er jeg ikke helt klar over , fortæller Søren Søndergaard . ( / jnu ) . ( c ) Reuters Limited 1997 . 
