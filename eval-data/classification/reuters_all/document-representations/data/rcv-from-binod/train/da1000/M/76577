Valuta - USD rekordstærk mod både yen og D - mark . KØBENHAVN , 30 september ( Reuter ) - Den amerikanske dollar har sat nye højderekorder på ugens første handelsdag på valutamarkedet . I det tidlige europæiske mandagsmarked nåede US - dollar op i kurs 111 , 53 yen og 1 , 52283 D - mark - 2 , 5 års stærkeste dollar mod den japanske valuta , og 2 , 5 måneders bedste USD mod den tyske D - mark . Omkring kl . 11 . 00 mandag formiddag er den amerikanske dollar lidt under dette niveau . - Dollaren er bl . a . styrket efter nøgletal for industriproduktionen i japan for august , mener internationale valutahandlere . Industriens produktion faldt i august med 1 , 9 pct . i forhold til juli , og det bløde produktionstal har dæmpet forventningerne om en snarlig konjunkturfremgang i den japanske økonomi , siger dealerne . Weekendens G7 - møde havde ikke større inflydelse på de europæiske valutaer , men US - dollar fik verbal støtte på mødet . - Jeg håber meget , at US - dollar vil forblive stærk nu , og i de kommende måneder og år , sagde Bundesbankchef Hans Tietmeyer , der samtidig vurderede , at valutamarkedet vil udvikle sig forholdsvist roligt i de kommende måneder . Den seneste tid svækkelse af den tyske valuta karakteriserede Tietmeyer som en korrektion . - D - marken har været overvurderet i nogle år , men korrektionen er nu tilendebragt , mener Hans Tietmeyer . DEM / DKK USD / DKK FRF / DKK USD / JPY USD / DEM Mandag 11 . 14 3 , 8400 5 , 8645 1 , 1340 111 , 40 1 , 5270 Fredag 15 . 09 3 , 8395 5 , 8465 1 , 1350 110 , 75 1 , 5225 ( / klp ) . ( c ) Reuters Limited 1996 . 
