Søndagsavisen retter op på problemer i Sverige . KØBENHAVN , 7 august ( Reuter ) - Den svenske pendant til Søndagsavisen , " Avisen " , der ejes fifty - fifty af Søndagsavisen og den svenske mediegruppe Marieberg , har i de første måneder af sin levetid ikke levet op til Søndagsavisens forventninger . Ledelsen har derfor besluttet at ændre konceptet for " Avisen " , og mere følge linjen for den danske søsteravis . Det siger viceadm . direktør , Jørgen Wittenkamp , fra Søndagsavisen til Reuters Finans torsdag . - Lørdag sendes " Avisen " på markedet for første gang efter sommerpausen med en ny udformning , der følger konceptet for Søndagsavisen i Danmark . Avisen har fået en god seriøs redaktionel linje med et særdeles positivt annoncevolumen , som den ikke havde før sommerferien , siger Jørgen Wittenkamp . Han ønsker ikke , at komme nærmere ind på , hvilke problemer , der har præget avisen i opstartsfasen , men ifølge den svenske avis Finanstidningen har danskerne og svenskerne ikke været helt enige om den redaktionelle linje på " Avisen " . - Det har været nemmere at sælge annoncer til det nye koncept , og vi ser atter lyst på udviklingen i Sverige , fortsætter han . Hvor meget problemerne på det svenske marked har kostet Søndagsavisen ønsker Jørgen Wittenkamp ikke at kommentere . Han henviser til , at selskabet udsender halvårsregnskab tirsdag den 12 . august , og før det ønsker han ikke at sige noget . Søndagsavisens adm . direktør og hovedaktionær , Richard Bunck , har dog udtalt til Finanstidningen , at det økonomiske resultat har været ekstremt dårligt i Sverige . Søndagsavisen opjusterede den 16 . marts forventningerne til 1997 til et resultat før skat på 100 mio . kr . mod tidligere forventet 88 mio . kr . I samme forbindelse skrev selskabet , at udgivelsen af " Avisen " i Stockholm , som udkom første gang den 15 . marts 1997 , forventes at blive mere omkostningskrævende end forventet , hvilket vil påvirke resultatet i den resterende del af året negativt . - Jørn Nurkka ( + 45 ) 33 96 96 55 . ( c ) Reuters Limited 1997 . 
