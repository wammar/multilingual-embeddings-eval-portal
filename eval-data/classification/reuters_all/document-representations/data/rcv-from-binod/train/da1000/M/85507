Rekord - rus kan fortsætte på dansk aktiemarked . KØBENHAVN , 8 juli ( Reuter ) - Rekord - rusen kan fortsætte på det danske aktiemarked tirsdag på trods af , at det amerikanske Dow Jones indeks mandag satte sig med 0 , 5 pct . Sådan lyder vurderingen tirsdag morgen efter fem dage i træk med lukkerekord for KFX - indekset . Indekset steg mandag 0 , 3 pct . til 178 , 25 . Det var 39 . gang i år , at indekset med de mest omsatte aktier sluttede i rekord . - Den underliggende trend er fortsat positiv . Mandagens amerikanske gevinsthjemtagning kan ikke for alvor true udviklingen . Enkelte salgsordrer kan dog få stor effekt i det tynde sommermarked , siger en handler . ( c ) Reuters Limited 1997 . 
