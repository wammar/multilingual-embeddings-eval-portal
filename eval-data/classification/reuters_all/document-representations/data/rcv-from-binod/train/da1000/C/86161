Billund Lufthavns passagervækst 18 , 7 pct jan - jul . KØBENHAVN , 1 august ( Reuter ) - Det samlede passagerantal gennem Danmarks andenstørste lufthavn , Billund Lufthavn , steg i de første syv måneder af 1997 med 18 , 7 pct . på årsbasis til 1 . 243 . 863 passagerer mod 1 . 047 . 782 i samme periode sidste år , fremgår det af en trafikrapport udsendt fredag . Fremgangen er størst på udenrigsruterne , hvor antallet af passagerer er steget med 33 , 5 pct . mod 8 , 3 pct . og 16 , 4 pct . for hhv . inderigstrafikken og chartertrafikken . På fragtområdet er den samlede mængde luftfragt steget 16 , 2 pct . til over 20 . 678 tons . I juli steg antallet af passagerer med 18 , 3 pct . til 239 . 884 . Den jyske lufthavn satte flere nye rekorder i juli , fremgår det . - Den dagspassagerrekord , der blev sat i slutningen af juni med 9 . 785 passagerer , blev slået tre gange i juli . Den nye rekord er 11 . 026 passagerer den 19 . juli . I alt har vi seks dage i juli haft passagertal på over 10 . 000 , skriver Billund Lufthavn i meddelelsen . - - Ole Mikkelsen ( + 45 ) 33 96 96 54 . ( c ) Reuters Limited 1997 . 
