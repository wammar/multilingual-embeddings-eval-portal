NY REGERING ÆNDRE IKKE POLITIK - EKSPERT . KØBENHAVN , 30 december ( Reuter ) - Selv om statsminister Poul Nyrup Rasmussen her udpeget en helt ny kulturminister , og fire nuværende ministre har fået nyt job , så vil regeringens politik blive fortsat , mener Johannes Andersen , der er lektor ved Ålborg Universitet . - Der sker ikke en ændring af politikken på nogen måde . Derimod kan der muligvis godt ske en ændring i den måde tingene bliver profileret på , siger Johannes Andersen . Han mener , at netop profilering er årsag til , at flere ministre er blevet flyttet . - Frank Jensen er i den grad rykket frem . Det afspejler , at han har formået at sætte en strategi igennem , mens Jytte Hildens profilering har været lidt for spredt , siger Johannes Andersen . Frank Jensen flytter fra Forskningsministeriet til Justitsministeriet , mens Jytte Hilden flyttes til Forskningsministet fra Kulturministeriet . Jan Trøjborg er udpeget som ny erhvervsminister , mens den tidligere justitsminister , Bjørn Westh , overtager posten i Trafikministeriet . Højskoleforstander Ebbe Lundgaard er hentet ind som kulturminister . ( c ) Reuters Limited 1996 . 
