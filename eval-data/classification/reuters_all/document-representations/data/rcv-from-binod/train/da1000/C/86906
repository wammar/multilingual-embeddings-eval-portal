ISS venter at sælge datterselskab i Brasilien . KØBENHAVN , 19 august ( Reuter ) - ISS venter at sælge sit brasilianske datterselskab ISS Sulamericana S / C i andet kvartal af 1998 . Det oplyser koncernchef Waldemar Schmidt til Reuters Finans tirsdag . - Vi har ikke haft samtaler om det endnu , men jeg forventer , at det vil ske i andet kvartal af 1998 , hvis jeg skal gætte , siger Waldemar Schmidt . Det canadiske selskab Aaxis fik i forbindelse med købet af ISS Inc . option på køb af datterselskabet i Brasilien . Optionen udløber i juli 1998 . Waldemar Schmidt oplyser samtidig , at ISS i løbet af andet halvår 1997 frigøres fra en kautionsforpligtelse vedrørende ISS Inc . ' s selvforsikringsprogram . Med kautionens bortfald kan ISS indtægtsføre de tidligere hensatte 101 mio . kr . - Stig Ørskov Pedersen ( + 45 ) 33 96 96 59 . ( c ) Reuters Limited 1997 . 
