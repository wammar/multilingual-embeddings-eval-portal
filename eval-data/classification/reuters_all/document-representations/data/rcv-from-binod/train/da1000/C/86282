VT overvejer fusion med Blücher efter købstilbud . KØBENHAVN , 5 august ( Reuter ) - VT Holding har indledt en vurdering af , hvorvidt en fusion med Blücher Metal vil være fordelagtig . Det oplyser VT Holding i en meddelelse , der kommer i forlængelse af mandagens udløb af VT ' s købstilbud til Blücher ' s aktionærer . VT Holding fik kun 66 , 8 pct . af den samlede kapital og stemmer i Blücher . Fusionsovervejelserne skyldes , at VT Holding er bekymret for , om minoritetsaktionærerne i Blücher kan blive forfordelt , når samarbejdet mellem de to børsnoterede koncerner indledes . - Stig Ørskov Pedersen ( + 45 ) 33 96 96 59 . ( c ) Reuters Limited 1997 . 
