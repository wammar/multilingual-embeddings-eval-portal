Valuta - DEM styrkes i Europa efter EMU - usikkerhed . KØBENHAVN , 18 februar ( Reuter ) - Den tyske mark styrkes tirsdag i Europa efter ny uro omkring Italiens muligheder for at nå med i ØMU ' ens første fase . Specielt den italienske lire svækkes over for D - marken , men også den danske krone ligger svagere . Uroen opstod på baggrund af en avisartikel , hvoraf det fremgik , at den belgiske centralbankchef Alfons Verplaetse vurderer det som bedst , at ØMU ' en starter uden Italien . Selvom Verplaetse benægtede udtalelserne senere tirsdag , hjælper det ikke den italienske lire , der fortsat handles omkring 989 ITL for 1 DEM mod 986 ITL tidligere tirsdag . Den italienske centralbank rapporteres tirsdag formiddag at have interveneret til fordel for den italienske lire på niveauet 990 ITL . Den amerikanske dollar ligger fortsat stærk over for den tyske mark omkring niveauet 1 , 7010 / 1 , 7030 DEM for 1 USD efter en ny styrkelse natten til tirsdag . Umiddelbart vurderes USD godt understøttet på det nuværende niveau , men kan blive påvirket af tirsdagens tale af statssekretær Juergen Stark fra det tyske finansministerium kl . 17 . 45 . En tale der også kan påvirke udviklingen blandt de europæiske valutaer . DEM / DKK USD / DKK FRF / DKK USD / JPY USD / DEM Tirsdag 11 . 45 3 , 8150 6 , 4940 1 , 1305 124 , 25 1 , 7015 Mandag 12 . 30 3 , 8115 6 , 4590 1 , 1290 124 , 20 1 , 6940 - - Stig Ørskov Pedersen ( + 45 ) 33 96 96 59 . ( c ) Reuters Limited 1997 . 
