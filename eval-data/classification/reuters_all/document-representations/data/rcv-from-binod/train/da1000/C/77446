ANALYTIKERE SER NOVO - OVERSKUD STIGE 12 PCT ( RPT ) . KØBENHAVN , 12 november ( Reuter ) - Novo Nordisk vil for de første ni måneder af 1996 fortsat kunne fremvise vækstrater , der lever op til koncernens egen målsætning om en stigning i resultat af den primære drift samt resultat før skat på 10 - 15 pct . i forhold til 1995 . Det viser en rundspørge blandt medico - analytikere , som Reuters Finans har foretaget . Novo Nordisk fremlægger kvartalsregnskab onsdag den 13 . november . Resultatet af den primære drift forventes at stige med 11 pct . til 1 . 748 mio . kr . mod 1 . 576 mio . kr . i samme periode sidste år . Resultatet før skat skønnes dog at vise en marginalt højere vækstrate med 12 pct . til 1 . 852 mio . kr . Omsætningen ses at stige med moderate 4 pct . til 10 . 670 mio . kr . Der hersker relativ stor enighed blandt analytikerkorpset , da intervallet for de afgivne bud på resultatet før skat svinger mellem 1 . 817 til 1 . 890 mio . kr . For resultatet af den primære drift er intervallet 1 . 726 - 1 . 785 mio . kr . Udviklingen er derimod mere uensartet , når det gælder det isolerede kvartalsregnskab . De finansielle poster skiller sig ud , da de ikke længere ses at bidrage til bundresultatet i samme grad som tidligere . Derfor forventer analytikerne , at tredje kvartals primære drift vil generere et overskud , der ligger 16 pct . over sidste år , men resultatet før skat vil være stort set uændret grundet et fald i de finansielle poster . Analytikerne tror dog ikke på , at tredje kvartal vil kunne matche det stærke andet kvartal , der overraskede aktiemarkedet , og som kvitterede med at sætte aktien op . Derfor sættes resultaterne for tredje kvartal fem og otte pct . under andet kvartal for hhv . den primære drift og overskuddet før skat . Af samme grund varsler en gentagelse af resultatet for andet kvartal i tredje kvartal en ny positiv kursreaktion . Analytikerne ser generelt trygt på udviklingen i Novo Nordisk , og hæfter sig kun ved følgende usikkerhedsmomenter inden regnskabsaflæggelsen på onsdag . - Eventuelle udmeldinger om udviklingen i Novo Nordisks markedsandele i USA , hvor konkurrenten Eli Lilly i modsætning til Europa er førende på insulinområdet . - Væksten i omsætningen er moderat som følge af Novo Nordisk fokuseringsstrategi , der har betydet frasalg af forretningsområderne med de laveste driftsmarginaler . Det er spørgsmålet , om Novo Nordisk nu har organisationen så meget på plads , at væksten i omsætningen kan tage fart . - Omkostninger i forbindelse med den annoncerede spareplan , der skal skære stabsomkostninger med 400 mio . kr . i løbet af to år . Eventuelle fratrædelsesgodtgørelser og andre engangsomkostninger , der estimeres til 50 - 100 mio . kr . ses fordelt over et par kvartaler eller tre , hvorved belastningen næppe kan observeres . - Salget af det antidepressive præparat Seroxat / Paxil i Norden , hvor Novo Nordisk selv står for salg og markedsføring . SmithKline Beecham har rettighederne til salget af Novo Nordisks " lykkepille " udenfor Norden . Salget viser meget store væksrater - 54 pct . i tredje kvartal på årsbasis og 42 pct . for de første ni måneder . - Enzym - aktiviteterne har gennem længere tid været presset som følge en massiv priskonkurrence . Den igangværende konsolidering indenfor sektoren letter på prispresset . Der sås i halvårsregnskabs - meddelelsen tegn på forbedringer . - Norditropin , det humane væksthormon har fået konkurrence fra et nyt produkt , hvilket kan virke hæmmende på salgsfremgangen . - Der er tilmed positive forventninger til salgsfremgangen af NovoSeven , et præparat til behandling af alvorlige blødninger . - Valutaudsving , hvor især den svækkede japanske yen har indflydelse på resultatet . Det skyldes , at Novo Nordisk med produktion i USA delvist har neutraliseret sårbarheden over for den volatile amerikanske valuta . ( c ) Reuters Limited 1996 . 
