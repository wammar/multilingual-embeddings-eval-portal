Amagerbanken venter KFX - indeks i 165 i maj . KØBENHAVN , 9 maj ( Reuter ) - Amagerbanken venter i sin Fonds - og Valutainformation for maj , at KFX - indekset når op på 165 i løbet af maj . Det er en stærk USD , der begunstiger aktiemarkedet , skriver Amagerbanken . - Vi forventer , at det danske aktiemarked i løbet af maj måned vil kunne udvise en stigning , og at det vil kunne nå 165 målt på KFX - indekset . Aktiemarkedet ventes fortsat at blive begunstiget af en stærk amerikansk dollar , hvilket traditionelt medfører underliggende positiv tendens i den generelle markedsudvikling , skriver Amagerbanken . Banken venter dog , at industriselskaber med en international omsætning bliver mest efterspurgte som følge af selskabernes valutariske eksponering til USD . Banken vurderer , at den generelt positive indtjeningsudvikling set på basis af årsregnskaberne for 1996 vil fortsætte i 1997 , men banken venter , at stigningstakten bliver mindre end i 1996 . Fredag ligger indekset med de 20 mest omsatte aktier i underkanten af 160 . - Carl Johan Corneliussen ( + 45 ) 33 96 96 57 . ( c ) Reuters Limited 1997 . 
