Valuta - USD ligger stabil op til Greenspan - tale . KØBENHAVN , 30 januar ( Reuter ) - Den amerikanske dollar ligger fortsat forholdsvist stabilt over for den tyske mark og den japanske yen torsdag eftermiddag . - Tendensen går dog mod en styrkelse . Men Alan Greenspans tale senere i dag bliver afgørende , siger en valutachef i en stor dansk bank . Den amerikanske centralbankchef Alan Greenspan taler torsdag kl . 16 . 00 til det amerikanske Senats budgetkomite . Valutachefen vurderer , at den amerikanske dollar frem til weekenden vil bevæge sig i intervallet 163 - 165 DEM for 100 USD , hvis ikke Greenspan overrasker markedet . Efter større bevægelser i blandt andet USD og GBP den senere tid var der betydeligt mere stille på valutamarkedet torsdag end sædvanligt . - Noget tyder på , at valutamarkedet i øjeblikket afventer udviklingen på det noget usikre obligationsmarked . Derfor kan fredagens amerikanske BNP - tal sætte skred i tingene , lød vurderingen . Den danske krone ligger fortsat stabilt omkring 381 , 60 DKK for 100 DEM , mens den svenske krone er noget mere volatil . Torsdag svingede den svenske valuta i intervallet 440 , 90 SEK for 100 DEM og 443 , 40 SEK . DEM / DKK USD / DKK FRF / DKK USD / JPY USD / DEM Torsdag 15 . 10 3 , 8157 6 , 2650 1 , 1309 121 , 75 1 , 6418 Torsdag 11 . 40 3 , 8158 6 , 2605 1 , 1306 121 , 45 1 , 6403 . ( c ) Reuters Limited 1997 . 
