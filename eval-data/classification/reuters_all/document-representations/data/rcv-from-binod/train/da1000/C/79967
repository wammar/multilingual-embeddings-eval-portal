VINDERE AF TELE - LICENSER BLIVER UDPEGET I MARTS . KØBENHAVN , 7 februar ( Reuter ) - Forarbejdet med at udpege , hvem der skal ret til at få en dansk mobiltelefonlicens til DCS 1800 - nettet har ikke rokket nævneværdigt ved den overordnede tidsplan . Således forventes licensvinderne udpeget midt i marts , oplyser Telestyrelsen . - Medio marts forventer vi , at der bliver indkaldt til et pressemøde , hvor vinderne vil blive offentliggjort , sagde Telestyrelsens direktør Jørgen Abild Andersen ved et presseseminar fredag . Fem teleoperatører har søgt om en mobil - licens . Det ventes , at der maksimalt vil blive fordelt tre landsdækkende licenser og en licens til at oprette et lokalt netværk . De fem operatører , Sonofon , Tele Danmark , Telia , Netcom Systems Danmark og France Telecom Mobile , har været på besøg i Telestyrelsen og præsenteret deres planer på det trådløse område . Fristen for at indgive en ansøgning var i begyndelsen af december . - Uffe Hansen ( + 45 ) 33 96 96 58 . ( c ) Reuters Limited 1997 . 
