BANKAKTIER FØLGER MARKED PÅ KORT SIGT - SALOMON B . KØBENHAVN , 24 februar ( Reuter ) - Det er næppe sandsynligt , at de danske bankaktier vil fortsætte med at stige i samme tempo , som det har været tilfældet den seneste tid , vurderer bankanalytiker Matthew Czepliewicz fra den amerikanske investeringsbank Salomon Brothers . - Vi kommer ikke til at se danske banker outperforme resten af det danske aktiemarked de næste tre - fire uger , siger Matthew Czepliewicz til Reuters Finans mandag . Han forudser dermed , at bankaktierne vil udvikle sig i takt med resten af aktiemarkedet i den nærmeste fremtid . Mens det vægtede bankindeks på Københavns Fondsbørs er steget knap 22 pct . i år , er totalindekset med alle de noterede aktier på Fondsbørsen kun steget 16 pct . Aktierne i Den Danske Bank er således steget mere end 30 pct . i år , mens Unibank - aktierne er steget 16 pct . De to storbanker offentliggjorde deres 1996 - regnskaber i sidste uge , og Salomon - analytikeren mener , at en del investorer blev skuffet over størrelsen af udbyttet i de to banker . - Det kom ikke bag på os , men en del investorer havde set frem til et højere udbytte , siger Matthew Czepliewicz . Både Den Danske Bank og Unibank fastholdt udbyttet fra forrige år på henholdsvis 16 og 10 pct . Matthew Czepliewicz peger på to årsager til bankernes beslutning om at fasthole et uændret udbytte . - Der er normalt to årsager til , at et selskab ikke betaler mere i udbytte . For det første kan ledelsen været bekymret for indtjeningen i fremtiden - ikke bare i år - men måske de næste 24 eller 30 måneder , fordi hvis de først har udbetalt et højere udbytte , er det svært at nedsætte det igen . Den anden årsag er , at de store danske banker fortsat ønsker at øge kapitalgrundlaget for at bevare muligheden for opkøb i Danmark eller i udlandet , siger Matthew Czepliewicz . Han understreger , at han ikke ser opkøb eller fusioner med danske banker indblandet i øjeblikket , men han anbefaler alligevel investorer at vægte danske banker højere end svenske . - Vi har nedjusteret svenske banker til hold fra køb , da vi mener , at de er rimeligt prissat nu - måske endda en smule overvurderet . Vi mener , at der er mere potentiale i norske banker eller danske regionale banker , siger Matthew Czepliewicz , men han vil ikke sætte navn på de danske banker , som investeringsbanken har i tankerne . Han mener , at de regionale danske banker er attraktive , fordi der kan komme en konsolidering af de mellemstore banker . Salomon Brothers har ikke ændret sin hold - anbefaling på de store danske banker . Matthew Czepliewicz vil først gennemgå bankernes årsregnskab nøjere og stille spørgsmål til ledelsen i bankerne , inden han tager stilling til en ændret anbefaling . Unibank - ledelsen mødtes med investorer i London i sidste uge , og onsdag er der planlagt et møde mellem investorer og ledelsen fra BG Bank i London . Først derefter ventes det , at de udenlandske finanshuse vil tage stilling til en anbefaling af aktierne . - Ole Mikkelsen ( + 45 ) 33 96 96 54 . ( c ) Reuters Limited 1997 . 
