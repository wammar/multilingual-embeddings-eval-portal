Superfos kan brænde fingrene på Phønix - BN . KØBENHAVN , 21 februar ( Reuter ) - Superfos risikere at løbe ind i en stribe problemer , hvis det ender med at koncernen overtager asfaltkoncernen Phønix , fremgår det fredag af Børsens Nyhedsmagasin ( BN ) . - Superfos ' dominerende stilling og rationaliseringsplaner for Phønix risikerer at møde stærk modstand fra Phønix - medarbejdere , fra Phønix - ledelsen og fra den altdominerende asfaltkunde , det offentlige , skriver BN . Superfos vil således få svært ved at udnytte de stordriftsfordele , som koncernen på papiret vil få ved at købe Phønix , vurderer BN . På landsplan vil Superfos sammen med Phønix komme til at sidde på næsten halvdelen af asfaltmarkedet . Ifølge BN vil det nye selskabet få en næsten monopolagtig stilling på det danske asfaltmarked , hvilket kan fører til højere priser på markedet . Vejdirektoratets vejchef , Per Simonsen siger til BN , at et Superfos - monopol ikke behøver at fører til højere priser , men at hvis det sker , så kan vejmyndighederne forsøge at samle en række vejordrer i et stort udbud , således at det kan betale sig for udenlandske konkurrenter at byde på dem . Det er på den måde , at finske Lemminkäinen , takket være Vejdirejktoratet er kommet til Danmark med kraftige prisfald til følge . Der er fredag aktionærmøde i Vejen , hvor bestyrelsen for Phønix håber på en løsning . Norske Rieber & Søn har i skrivende stund det højeste bud på ca . 800 mio . kr - Jørn Nurkka ( + 45 ) 33 96 96 55 . ( c ) Reuters Limited 1997 . 
