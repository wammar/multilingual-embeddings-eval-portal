Danisco når eget vækstmål i 96 / 97 - analytikere . KØBENHAVN , 20 juni ( Reuter ) - Danisco ventes at komme ud af regnskabsåret 1996 / 97 med et resultat før skat , der ligger 12 , 7 pct . højere end det tilsvarende resultat for 1995 / 96 . Dermed vil koncernen nå sit eget vækstmål , som lyder på en vækst i resultat før skat på 10 - 12 pct . Det vurderer otte danske og udenlandske aktieanalytikere , som Reuters Finans har talt med forud for offentliggørelsen af regnskabet den 25 . juni . Analytikerne forventer i gennemsnit et resultat før skat på 1 . 807 mio . kr . mod 1 . 604 mio . kr . året før . Omsætningen skønnes at vise en lidt mindre vækst , nemlig knap ni pct . til 17 . 590 mio . kr . I de forskellige divisioner i koncernen er det Ingredients , som analytikerne har den største forventning til . Her ser analytikerne en vækst i det primære resultat på knap 21 pct . til 432 mio . kr . i forhold til året før . Danisco har selv store forventninger til divisionen . I halvårsregnskabet skrev koncernen således , at man venter et resultat væsentligt over resultatet i 1995 / 96 , hvor det primære resultat blev på 357 mio . kr . Danisco Packaging var i sidste regnskabsår negativt påvirket af et dårligt europæisk marked for emballage , men flere analytikere skønner , at udviklingen er ved at vende . - Det virker som om , at den europæiske emballage industri er ved at få det bedre , hvilket også vil smitte af på Danisco , vurderer en analytiker . Inden for Danisco Sugar venter flere af analytikerne , at selskabet vil forsøge at købe sukkerfabrikker i de baltiske lande . - Det er oplagt for selskabet at ekspandere i de baltiske lande , da de selv ser Norden og de baltiske lande som deres hjemmemarked . På sigt er det heller ikke usandsynligt , at de vil forsøge at købe sukkeraktiviteterne fra finske Cultor , siger en anden analytiker . Danisco Sugar har på nuværende tidspunkt ingen fabrikker i de baltiske lande eller Finland . Forventningerne til næste års regnskab for divisionen Food & Beverages er blevet opjusteret af analytikerne efter divisionens køb af den hollandske dybfrostvirksomhed , Fri - d ' Or BV for en samlet pris af 480 mio . kr . I 1997 / 98 forventes en vækst i det primære resultat på knap 19 pct . til 272 mio . kr . , mens analytikerne skønner på et primært resultat i 1996 / 97 på 230 mio . kr . - svarende til en vækst på godt 15 pct . Analytikerne er generelt meget positivt stemt over for Danisco og syv ud af otte analytikere anbefaler køb af aktien , mens den sidste har den neutrale anbefaling hold . - Med de resultat - forventninger vi har lagt frem , er aktien stadigvæk prisfastsat på et attraktivt niveau . Det er ikke usandsynligt , at aktien ved årsskiftet kan være steget til et niveau omkring 500 , vurderer en analytiker . Dermed ligger han på linie med flere af sine kollegaer , der ligeledes vurderer , at et kursniveau omkring de 500 er sandsynligt ved årsskiftet . Aktiekursen på Danisco er fredag formiddag steget fire kr . til kurs 428 . ( c ) Reuters Limited 1997 . 
