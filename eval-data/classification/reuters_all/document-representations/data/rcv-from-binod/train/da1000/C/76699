VIGTIGSTE ALLIANCEPARTNERE PÅ PLADS - SAS . KØBENHAVN , 4 oktober ( Reuter ) - SAS har efter indgåelse af endnu en samarbejdsaftale med et større luftsfartsselskab , Air Canada , i det store hele fået sin alliancefamilie på plads . Det siger informationschef i SAS , Knut Løvstuhagen til Reuters Finans . - Vi er godt på vej til at få en fuldendt alliance . Vi har nu aftaler med Lufthansa , United Airlines , Thai Airways og Air Canada . Den vigtigste del af alliancen er på plads nu , siger Knut Løvstuhagen . SAS vil endnu ikke sige noget om , hvilken effekt tilkomsten af endnu en partner til verdens største og mest omfattende rutenet får for SAS - koncernens aktiviteter . De nærmere detaljer om samarbejdet er endnu ikke færdigforhandlet , men det er bestemt , at selskabernes bonusprogrammer knyttes sammen , tidstabeller koordineres , gennemgående indcheckning indføres og code sharing introduceres på ruterne over Atlanten . Knut Løvstuhagen er dog ikke i tvivl om , at indlemmelse af Air Canada i alliancefamilien er positivt for den fremtidige passagerudvikling , da SAS med aftalen er sikret gode forbindelser til det canadiske område . Aftalen vil ligeledes betyde flere rejsende gennem Københavns Lufthavn , vurderer SAS - informationschefen , da København er knudepukt for størstedelen af SAS ' udlandsruter . ( / slj ) . ( c ) Reuters Limited 1996 . 
