Regering fremlægger stor reformplan i dag - aviser . KØBENHAVN , 30 april ( Reuter ) - Regeringen fremlægger i dag et udspil til en større reformplan med nye forpligtende mål for , hvordan Danmarks gæld , betalingsbalance og andre økonomiske nøgletal skal udvikle sig frem til år 2005 . Det skriver Jyllands - Posten og Politiken onsdag . - Statsminister Poul Nyrup Rasmussen ( S ) har indkaldt til et ekstraordinært ministermøde i formiddag kl . 10 . 30 , hvor regeringen skal godkende udspillet , skriver Politiken . Derefter skal det forelægges den socialdemokratiske og radikale folketingsgruppe , inden udspillet præsenteres på et pressemøde . Det er endnu uvist , om udspillet kommer til at indeholde aktuelle økonomiske indgreb , skriver Jyllands - Posten . Ifølge Politiken vil regeringen afskaffe statsgælden på otte år , løfte uddannelsesområdet markant og få sænket personskatterne yderligere . - Redaktionen ( + 45 ) 33 96 96 56 . ( c ) Reuters Limited 1997 . 
