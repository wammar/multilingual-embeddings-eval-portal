UDSKUDT CARLSBERG / BASS - GODKENDELSE SKUFFENDE - DIR . KØBENHAVN , 9 december ( Reuter ) - Den britiske handels - og industriminister Ian Lang ' s beslutning om at overdrage godkendelsen af fusionen mellem de to bryggerier , Carlsberg - Tetley og Bass til monopolmyndighederne , vækker ikke udbredt begejstring hos Carlsberg - Tetley . - Vi er da skuffet over , at sagen er overdraget til de britiske monopolmyndigheder , men derudover er der ikke meget andet at gøre end at samarbejde og sikre , at de får alle de informationer , de har brug for , siger direktør Ebbe Dinesen fra Carlsberg - Tetley mandag til Reuters Finans . Carlsberg - Tetley ejes ligeligt af Carlsberg og den engelske bryggerigruppe Bass . Bass ønsker at overtage hele Carlsberg - Tetley mod en aktiepost til Carlsberg på 20 pct . i Bass - gruppen . Ifølge Ebbe Dinesen skal monopolmyndighederne den 24 . marts 1997 meddele den britiske handels - og industriminister deres holding til fusionen af de to bryggerier . - Det positive i sagen er , at vi nu endelig har en dato for afgørelsen . Vi ville selvfølgelig have foretrukket , at sagen var blevet afgjort nu , men tre måneder er til at overse , fortsætter han . Udskydelsen af afgørelsen har ikke haft den helt store effekt på aktiekursen på Carlsberg og i handlerkredse venter man heller ikke , at udsættelsen vil påvirke kursen særlig meget . Carlsberg - aktien ligger ved 15 - tiden i kurs 378 - hvilket er en enkelt kr . højere end slutkursen fredag . I London ligger aktiekursen på Bass derimod 8 , 5 pence lavere i 782 , 50 . ( / jnu ) . ( c ) Reuters Limited 1996 . 
