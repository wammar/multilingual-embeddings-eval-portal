DDB - AKTIE NED PÅ UDBYTTEPCT OG FREMTIDSUDSIGTER . KØBENHAVN , 20 februar ( Reuter ) - Den Danske Bank ligger torsdag middag efter offentliggørelsen af årsregnskabet for 1996 til et fald på 23 kr . i kurs 594 i forhold til onsdagens lukkekurs . I forhold til kursen lige inden offentliggørelsen er faldet begrænset til omkring 10 kr . Faldet tilskrives fastholdelsen af udbyttet på 16 pct . samt bankens fremtidsforventninger , vurderer flere handlere , som Reuters Finans har talt med . - Resultatet var markant bedre end forventet , men det uændrede udbytte og bankens forventninger om en uændret basisindtjening i 1997 trækker ned i aktien , siger en handler . Den Danske Bank kom ud af regnskabsåret 1996 med et ordinært resultat på 5 . 396 mio . kr . mod 6 . 034 mio . kr . året før . Analytikere havde inden regnskabet forventet et ordinært resultat før skat på 4 . 800 mio . kr . Det er specielt det uændrede udbytte , som handlerne hæfter sig ved , og som bliver tolket negativt . En anden handler mener til gengæld , at aktien vil rette sig igen senere på dagen , når markedet har haft tid til at nærlæse regnskabet . - Det er et flot regnskab , og der ligger en del skjulte værdier . Jeg tror , at aktien nok skal komme godt igen senere i dag , siger handleren . Handleren tillægger dog ikke fremtidsudsigterne den helt store negative betydning , da de bare er et udtryk for bankens konservative holdning , som det udtrykkes . - Jørn Nurkka ( + 45 ) 33 96 96 55 . ( c ) Reuters Limited 1997 . 
