Novo vil styrke Health Care og internationalt salg . KØBENHAVN , 7 april ( Reuter ) - Novo Nordisk vil fremover styrke en række " vitale aktiviteter " , herunder Health Care Discovery & Development og international salg og marketing , skriver Novo Nordisk ' s adm . direktør , Mads Øvlisen , i koncernens årsberetning for 1996 . - I 1996 gennemgik vi vore stabs - og serviceaktiviteter overalt i virksomheden med henblik på at forenkle arbejdsgange og processer og fjerne aktiviteter , som ikke tilførte væsentlig værdi , skriver Mads Øvlisen . - En væsentlig del af de ressourcer , vi derved får frigjort , vil blive anvendt til en yderligere styrkelse af vitale aktiviteter , navnlig i Health Care Discovery & Development og i international salg og marketing , skriver han . Mads Øvlisen tilføjer , at Novo Nordisk går ind i 1997 med en " enkel og overskuelig forretningsstrategi " . - Organisationen er på plads , og vi har viljen til at fortsætte den positive udvikling som en uafhængig , vækstorienteret virksomhed , slutter han sin kommentar . - Morten Bonde Pedersen ( + 45 ) 33 96 96 51 . ( c ) Reuters Limited 1997 . 
