DANSKE AKTIEMARKED KRAFTIGT UNDERVURDERET - ØU . KØBENHAVN , 16 december ( Reuter ) - Trods kursstigninger på 25 pct . i år , er det danske aktiemarked fortsat voldsomt undervurderet , skriver Økonomisk Ugebrev ( ØU ) mandag . - Årsagen er , at aktierne siden midt i 1993 har koblet sig fra den traditionelle binding til renteudviklingen og derfor slet ikke har fået det fulde udbytte af medvinden fra obligationsmarkedet , skriver Ugebrevet . ØU har regnet sig frem til , at hvis de danske aktier havde fulgt den kurs , renteudvikling har været igennem siden 1993 , ville værdien af Fondsbørsens totalindeks i dag være mindst dobbelt så stor , som tilfældet er . Analysen sammenligner udviklingen i en knap tre - årig obligationsrente med aktiekursernes bevægelser . - Konklusionen er , at aktiemarkedet over for den korte rente er undervurderet med 50 pct . , skriver ØU . ( / olm ) . ( c ) Reuters Limited 1996 . 
