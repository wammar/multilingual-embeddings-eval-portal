GP Børs overvejende positiv overfor møbelaktier . KØBENHAVN , 2 april ( Reuter ) - Børsmæglerselskabet GP Børs er overvejende positiv overfor møbelaktierne på Københavns Fondsbørs , fremgår det af månedens aktiekommentar i Aktionæren , der er medlemsblad for Dansk Aktionærforening . Fire ud af syv møbelselskaber får købsanbefaling , to får holdanbefaling , mens en enkelt vurderes at være for dyr , fremgår det . ITH , HLJ Industri og Vest - Wood får købsanbefaling , mens der anbefales hold af aktier i Denka og System B8 . Den sidste møbelaktie , Bodilsen , vurderes ikke så positivt . - Målt direkte på nøgletal anser GP Børs stadig Bodilsen som værende for dyrt prissat , hedder det i kommentaren . Artiklen i bladet er dateret den 20 . marts . - Ole Mikkelsen ( + 45 ) 33 96 96 54 . ( c ) Reuters Limited 1997 . 
