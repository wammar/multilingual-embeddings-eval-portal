Bass tror på afklaring om Carlsberg - Tetley i juni . KØBENHAVN , 21 maj ( Reuter ) - Den britiske bryggerigruppe Bass håber på , at den nye Labour - regering vil godkende aftalen om koncernens køb af Carlsberg - Tetley en gang i midten af næste måned . Det siger Bass ' bestyrelsesformand sir Ian Prosser til Reuters . - Vi forventer at få svar engang i midten af juni , siger sir Ian Prosser . Carlsberg - Tetley ejes ligeligt af Bass og Carlsberg . Bass ønsker at overtage hele Carlsberg - Tetley mod en aktiepost til Carlsberg på 20 pct . i Bass - gruppen . Den endelige godkendelse fra de britiske myndigheder er blevet udskudt på grund af det britiske valg . Carlsberg - Tetley ' s adm . direktør , Ebbe Dinesen , sagde lige efter det engelske valg til Reuters Finans , at han ventede en afklaring inden udgangen af maj måned . - Eva Elgaard Pedersen ( + 45 ) 33 96 96 57 . ( c ) Reuters Limited 1997 . 
