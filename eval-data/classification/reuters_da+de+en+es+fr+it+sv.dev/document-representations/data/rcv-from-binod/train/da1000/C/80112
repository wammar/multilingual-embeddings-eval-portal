DDBS 96 - REGNSKAB VIL HAVE SMUK BUNDLINJE - AVIS . KØBENHAVN , 12 februar ( Reuter ) - Den Danske Bank vil , ifølge et interview med bankdirektør Knud Sørensen i Ekstra Bladet , præsentere et årsregnskab for 1996 i næste uge , der har en smuk bundlinje . - Nu fremlægger vi om få dage 96 - regnskabet og også det vil have en pæn bundlinje - for ikke at sige smuk . Men også det er præget af helt exceptionelle kursgevinster , siger Knud Sørensen til avisen . Han henviser til 1995 - regnskabet , der var præget af store kursreguleringer af værdipapirer og relativt lave hensættelser til tab . - Derfor er 95 - regnskabet ikke repræsentativt for , hvad banken kan , siger Knud Sørensen til avisen , og henviser til , at der ikke kan regnes med kursgevinster i den størrelsesorden i al fremtid . Samtidig oplever landets største den stigende konkurrence , fremgår det . - Virkeligheden er , at vi er udsat for et væsentligt pres på vores almindelig bankforretninger . Det siger jeg ikke for at synge klagekone - sang . Det er cool facts . Vi er udsat for konkurrence ikke bare fra andre banker , men også fra finansieringsselskaber og leasingsselskaber , der vil have en bid af kagen . Derfor er vi nødt til at se på vores personaleomkostninger , siger Knud Sørensen til bladet . - Ole Mikkelsen ( + 45 ) 33 96 96 54 . ( c ) Reuters Limited 1997 . 
