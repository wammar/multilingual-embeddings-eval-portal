Afdæmpet ØMU - eufori hjælper obligationer - Uni . KØBENHAVN , 17 februar ( Reuter ) - Euforien omkring etableringen af en fælles europæisk mønt i ØMU ' en er blevet mindre udtalt på de finansielle markeder på det seneste , og det understøtter de danske obligationer , skriver Unibank Markets i denne uges renteprognose . - Danske obligationer nyder i øjeblikket godt af , at ØMU ' en er truet , og det kan på kort sigt betyde yderligere spændindsnævring ( mellem 10 - årige tyske og danske renter , red . ) , skriver Unibank Markets . Banken henviser til , at Tyskland meget vel kan få problemer med at klare møntunionens optagelseskrav , og det bør påvirke positivt på de lande , herunder Danmark , der har valgt at stå uden for . Unibank Markets er dog ikke blind for , at der i øjeblikket er flere isolerede danske risikoelementer , der ikke peger på en lavere dansk merrente i forhold til Tyskland - tværtimod . Her nævnes de igangværende overenskomst - forhandlinger , der bl . a . omfatter den flaskehalstruede bygge - og anlægssektor samt udsigten til højere importpriser som følge af en svækket dansk krone . Det er imidlertid for tidligt at åbne en decideret anbefaling på baggrund af disse risikoelementer , anfører Unibanks Markets ' analytikere , der vælger at se tiden an . - Det er vores vurdering , at danske obligationer kan forblive positive på kort sigt hjulpet af et fortsat stærkt tysk obligationsmarked . På en lidt længere horisont , starten af marts , ligger imidlertid bl . a . overenskomst - forhandlingerne og lurer , skriver banken . - Søren Linding Jakobsen ( + 45 ) 33 96 96 53 . ( c ) Reuters Limited 1997 . 
