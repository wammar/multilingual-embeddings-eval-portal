FORLIGSMAND FORLÆNGER LO / DA - FRIST FOR OK - RESULTAT . KØBENHAVN , 12 februar ( Reuter ) - Parterne inden for DA og LO - området fik onsdag endnu en uge til at forhandle sig til decentrale overenskomster . Det fremgik af en meddelelse fra forligsmanden umiddelbart efter dagens møde i Forligsinstitutionen mellem de to hovedorganisationer . - Jeg skal påny opfordre til , at forhandlinger af alle marts - overenskomster på LO / DA - området genoptages eller videreføres på egen hånd . Forligsinstitutionen skal orienteres om opnået enighed . Fører forhandlingerne ikke til enighed skal Forligsinstitutionen underrettes , skriver forligsmand Asbjørn Jensen . Han afslutter sin meddelelse med at skrive , at for at sikre at forhandlingerne hurtigt fører til resultater , vil han fra den 21 . februar indkalde områder , hvorpå der ikke er opnået enighed , til forhandling i Forligsinstitutionen . - Morten Bonde Pedersen ( + 45 ) 33 96 96 51 . ( c ) Reuters Limited 1997 . 
