KF RISIKERER MIO - ERSTATNINGER PÅ PROSPEKTER - MM . KØBENHAVN , 18 november ( Reuter ) - Efter den nye børsreform risikrerer Københavns Fondsbørs fremover at skulle betale erstatninger i mio . klassen til investorer , der taber penge på misvisende børsprospekter , skriver ugebrevet Mandag Morgen ( MM ) . - Meget tyder nemlig på , at politikerne - sandsynligvis ved en fejltagelse - har pålagt fondsbørsmyndighederne et betydeligt større ansvar end tidligere for at kontrollere de oplysninger , nye selskaber på børsen skal offentliggøre , inden de henter ny kapital , skriver Mandag Morgen . Ugebrevet henviser til konklusionerne i en analyse , som juristerne Liselotte Madsen og Claus Sørensen har lavet af de nye regler . Professor dr . jur . Erik Werlauff er enig i konklusionerne . - Jeg er overbevist om , at der vil komme en række erstatningssager , hvor skuffede investorer vil forsøge at gøre ikke kun virksomheden og dens rådgivere og emissionsbank - men også Fondsbørsen - ansvarlig for deres tab , siger Erik Werlauff . Fondsbørsens adm . direktør , Lars Johansen , afviser konklusionerne som misvisende og klart forkerte , fremgår det af ugebrevet . ( / olm ) . ( c ) Reuters Limited 1996 . 
