C W Obel - selskab får ordre på 60 mio kr . KØBENHAVN , 15 maj ( Reuter ) - Semco skal levere kommunikationssystemet til verdens første flydende raketrampe . Den foreløbige ordre til Semco , der er en del af C . W . Obel - koncernen , er på ca . 60 mio . kr . Det fremgår af en pressemeddelelse torsdag . - Ordren er et gennembrud for Semco på det internationale offshore marked . Når raketten affyres vil rampen være ubemandet , og derfor skal hele processen fjernstyres fra følgeskibet , som ligger i en afstand af fem - syv kilometer . Denne vitale opgave er lagt i hænderne på Semco Energi , og det er vi naturligvis stolte over , siger direktør Kaj Lindvig fra Semco . ( c ) Reuters Limited 1997 . 
