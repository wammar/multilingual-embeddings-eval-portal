Næsten ukendt selskab klar til børsen - ØU . KØBENHAVN , 12 maj ( Reuter ) - Den stort set ukendte industrivirksomhed , Union Engineering , planlægger at gå på børsen i løbet af de næste par måneder . Et enormt vækstpotentiale giver behov for ekstra kapital , skriver Økonomisk Ugebrev ( ØU ) mandag . - Efter et forår helt uden nynoteringer , får fondsbørsen nu to - og formentlig flere nynoterede selskaber ind - ukendte Union og kendte Satair , skriver ØU . Ugebrevet skriver , at Union Engineerings hovedprodukt er anlæg til produktion af CO2 / kulsyre . - Selskabets omsætning er vokset kraftigt , siden den nuværende ejer , Stig Oscar Rantsén , overtog Fredericia - virksomheden i 1991 . I 1992 omsatte Union for 83 mio . kr . , i år venter virksomheden at omsætte for omkring 300 mio . kr . , skriver ØU . - Redaktionen ( + 45 ) 33 96 96 56 . ( c ) Reuters Limited 1997 . 
