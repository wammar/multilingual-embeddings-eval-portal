Phønix anbefaler Rieber som køber af Phønix - fmd . KØBENHAVN , 13 marts ( Reuter ) - Bestyrelsen i Phønix Contractors vil anbefale norske Rieber & Søn som køber af virksomheden , oplyser Phønix ' bestyrelsesformand , Henry Petersen , til Reuters Finans torsdag eftermiddag . Kort forinden meddelte Icopal , at virksomheden fastholder sit hidtil gældende købstilbud på Phønix . Dermed har Icopal og Rieber afgivet lige høje købstilbud , begge på ca . 876 mio . kr . Henry Petersen har tidligere sagt , at bestyrelsen vil anbefale aktionærerne at sælge til Rieber & Søn , hvis de to bud ligger i samme niveau . - Det er også den udmelding , bestyrelsen i en af de kommende dage vil komme med . Vi har forberedt det , men det skal lige konfirmeres , siger Henry Petersen til Reuters Finans . ( c ) Reuters Limited 1997 . 
