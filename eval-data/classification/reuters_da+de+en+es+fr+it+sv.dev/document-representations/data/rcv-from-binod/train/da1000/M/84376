DDB venter stigende rater på olietankmarkedet . KØBENHAVN , 3 juni ( Reuter ) - Den Danske Bank ( DDB ) forventer , at raterne på olietankmarkedet vil fortsætte op i år og i 1998 . Det fremgår af en analyse af den nordiske shippingbranche dateret den 16 . maj . - Olietankmarkedet er tæt på det , man i shippingindustrien regner for fuld kapacitetsudnyttelse . Vi tror derfor , at den uundgåelige scrapping og forventet vækst i olieforbruget vil give fortsat stigende rater de kommende år , skriver Den Danske Banks shippinganalytikere . Men på kort sigt forventer Den Danske Bank et sæsonmæssigt fald i raterne , idet raffinaderierne kører på lavt blus i sommerperioden . Analytikerne pointerer , at under normale omstændigheder reducerer højere rater incitamentet til skrotning , men da en stor del af de store olietankskibe stammer tilbage fra midten af 1970 ' erne tyder det på en stigning i skrotniveauet . Udover alderen vil skrotaktiviteten også blive påvirket af , at vedligeholdelsesomkostningerne er steget , og at gamle skibe bruger ca . dobbelt så meget brændstof som moderne tonnage . Sidst men ikke mindst vil nye skibe blive favoriseret på bekostning af gamle skibe i Asien , da en del af de store asiatiske olieaftagere udelukkende anvender moderne tonnage , fremgår det . I Danmark er det først og fremmest A . P . Møller , der beskæftiger sig med sejlads af råolie . Men også D / S Norden sejler med råolie . Indtil videre i år er fem af de store olietankskibe ( VLCC ' er ) solgt til skrot , fremgår det af rapporter fra det norske skibsmæglerfirma Bassøe Shipbrokers . I 1996 blev der ifølge Bassøe solgt 15 stortankere til skrot mod 30 i 1995 . I sidste uge steg fragtraterne for en VLCC ( 265 . 000 - 275 . 000 tons dødvægt ) på strækningen mellem Golfen og Rotterdam med fem point til WS 62 , 5 . Siden nytår er raterne steget 10 WS . WS er et indeks , der angiver fragtrater uafhængigt af skibsstørrelse og rute . - Eva Elgaard Pedersen ( + 45 ) 33 96 96 57 . ( c ) Reuters Limited 1997 . 
