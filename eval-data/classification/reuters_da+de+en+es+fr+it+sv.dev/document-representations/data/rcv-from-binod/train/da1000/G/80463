INGEN STRAFFESAGER MOD SELSKABSSÆLGERE - KOCH . KØBENHAVN , 20 februar ( Reuter ) - De virksomheder , som har solgt selskaber , der senere er blevet tømt af selskabstømmere , behøver ikke frygte en straffesag . Det skriver skatteminister Carsten Koch i et skriftligt svar til Enhedslistens erhvervsordfører , Frank Aaen , torsdag . - Told - og Skattestyrelsen har i forbindelse med de sager , som hidtil er gennemgået , endnu ikke fundet grundlag for at anmode anklagemyndigheden om at vurdere , om der bør rejses straffesag mod sælgere eller sælgerrådgivere , skriver Carsten Koch . De paragraffer i straffeloven , som selskabstømmerne eventuelt kunne have overtrådt , handler om skyldnersvig eller skattesvig . Desuden kunne de tænkes at have overtrådt forbuddene mod aktionær / anpartshaverlån og selvfinansiering i aktieselskabsloven , oplyser skatteministeren i sit svar . I januar blev fly - reservedels - virksomheden Satair dømt til at betale godt 13 mio . kr . i erstatning til skattevæsenet , fordi Satair havde solgt et datterselskab til selskabstømmeren Preben Restrup . Sagen mod Satair var ikke en straffesag , men en civilretslig erstatningssag , som Kammeradvokaten førte på statens vegne . Og civilretssager er lettere at vinde end straffesager , fremgår det af skatteministerens svar : - I straffesager er det en betingelse for at pålægge straf , at der er handlet med berigtigelsesfortsæt eller fortsæt til skatteunddragelse , således at end ikke grov uagtsomhed kan medføre domfældelse . I erstatningssagerne mod sælgerne af overskudselskaber er det derimod tilstrækkeligt at sælgeren - eller hans rådgivere - har handlet simpelt uagtsomt , skriver han . Selvom Told & Skattestyrelsen ifølge Carsten Kochs svar ikke har bedt anklagemyndigheden om at kigge nærmere på mulighederne for at rejse straffesag , vil styrelsen dog tage initiativ til at anlægge erstatningssager mod sælgerne , og , i tilfælde , hvor der er særlig grund dertil , også mod banker , som systematisk har medvirket for køberne eller sælgerne . Det skriver skatteministeren i sit svar . - Erstatningssagerne vil herudover få indirekte betydning for rådgiverne , idet sælgerne må forventes at rejse regreskrav mod de advokater og revisorer , som bistod i forbindelse med overdragelsen af overskudsselskaberne , skriver ministeren . Skattevæsenet har kendskab til ca . 1600 selskabstømmer - sager . Og ifølge de offentliggjorte beregninger kan staten se frem til at inkassere ca . to mia . kr . , hvis Told & Skat vinder alle sagerne . Foreløbigt har skattevæsenet forberedet 20 prøvesager , hvor erstaningsansvaret tilsammen er på 195 mio . kr . 13 af de 20 sager retter sig alene mod sælgeren , mens der er rejst krav mod både køber og sælger i syv sager . I 15 af de 20 sager er der udtaget stævning , og i 10 af de 15 sager er der berammet eller afsat tid til domsforhandling i perioden februar til november 1997 , skrev skatteministeren i et svar til Folketingets Skatteudvalg d . 29 januar i år . - Det er karakteristisk for alle sagerne , at der må antages at foreligge ulovlig selvfinasiering , skrev skatteministeren . - Morten Bonde Pedersen ( + 45 ) 33 96 96 51 . ( c ) Reuters Limited 1997 . 
