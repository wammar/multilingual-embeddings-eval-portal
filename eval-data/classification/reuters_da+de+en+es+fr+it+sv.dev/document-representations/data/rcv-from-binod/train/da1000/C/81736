SAS opruster i kamp mod British Airways - Sørensen . KØBENHAVN , 18 marts ( Reuter ) - SAS opruster i kampen mod sin største konkurrent , British Airways . Samarbejdet med det delvist ejede British Midland skal øge frekvensen mellem det britiske flyselskabs hjemmebase i London og de største skandinaviske byer og slå British Airways med sine egne våben . Det siger koncerndirektør i SAS , Vagn Sørensen til Reuters Finans . - Vi gør det her for at få en stærkere position i konkurrencen med British Airways og for i et koordineret program med British Midland at tilbyde et bedre program til vores kunder , siger Vagn Sørensen . Han medgiver , at der nu er ved at tegne sig et billede af British Airways som hovedfjenden nummer et . Ved hjælp af en flergrenet strategi , der involverer agressive prissænkninger , flere frekvenser til SAS ' egen hjemmebane i Skandinavien samt et omfattende samarbejde med flere af regionens største flyselskaber som danske Maersk Air og norske Braathens SAFE truer British Airways SAS ' position . - Der er da et moment af dette , men vi havde lanceret det nye samarbejde med British Midland under alle omstændigheder , siger Vagn Sørensen . SAS forventer , at aftalen med British Midland , der indtil videre kun forøger antallet af flyafgange til København , Oslo og Göteborg med en om dagen , vil blive udvidet i fremtiden . - Vores plan er , at samarbejdet skal udvides , hvis det går , som vi forventer . Det her skal ses som en start , siger Vagn Sørensen . SAS har ikke adgang til flere start - og landetilladelser i den britiske hovedstads Heathrow - lufthavn , og aftalen med British Midland kommer derfor yderst belejligt , hvis ikke SAS skal tabe markedsandele på Nordsøruterne til British Airways . Vagn Sørensen afviser , at Europas største luftfartsselskab indtil videre har formået at sætte sig på en større del af kagen mellem London og Skandinavien - en rute , der oplever en ganske pæn stigning i trafikken . - Det har de egentlig ikke . Vi har holdt vores markedsandel ganske godt . Men vi holder markedsandelen ved at indsætte større og større fly . Og det er ikke det mest økonomiske at gøre . Det bedste ville være at ekspandere via flere frekvenser . Det har British Airways i modsætning til os indtil nu haft mulighed for at gøre , siger han . SAS vil gerne have flere start - og landingstilladelser i London Heathrow - lufthavnen , men det er der endnu ikke åbnet op for . Indtil videre må SAS sætte sin lid til British Midland for at forstærke sin tilstedeværelse i lufthavnen , pointerer Vagn Sørensen . Han vil dog ikke oplyse , hvor mange uudnyttede tilladelser , British Midland ligger inde med . Fra den 21 . april vil SAS med British Midlands hjælp nu have seks rundture til København , tre til Göteborg og fem til Oslo fra London . - Søren Linding Jakobsen ( + 45 ) 33 96 96 53 . ( c ) Reuters Limited 1997 . 
