Danske bankaktier er for dyre nu - JP Morgan . KØBENHAVN , 18 juli ( Reuter ) - Prisen for aktierne i de danske storbanker er kommet for højt op i øjeblikket - specielt når der kigges på bankernes evne til at tjene penge , mener bankanalytiker , Haakon Boenes , hos den amerikanske investeringsbank , JP Morgan . - Hvis man ser på den underliggende indtjening på baggrund af vores estimater for bankerne og korrigerer for kursgevinster fra værdipapirbeholdninger , er kurs / indre værdi vældig høj - specielt for de to store , siger Haakon Boenes til Reuters Finans . Han henviser til den seneste tids kursstigninger , der har sendt bankaktierne op i rekordhøjder . Alene siden den 1 . juli er Den Danske Bank således steget godt 14 pct . til kurs 764 , Unibank er steget godt 13 pct . til 433 mens BG Bank er steget knap fem pct . til kurs 385 . Trods de seneste ugers stigninger har JP Morgan ikke ændret sine anbefalinger på de tre store danske banker . Den London - baserede investeringsbank er fortsat mest lun på BG Bank , der har en købsanbefaling , mens de to største har anbefalingen Market Performer , der betyder , at de ventes at klare sig på linje med resten af det danske aktiemarked . - Vi har ikke været inde og kigge på vores anbefalinger endnu , og vil formentligt først gøre det , når halvårsregnskaberne er blevet offentliggjort , siger Haakon Boenes . Den Danske Bank handles i øjeblikket til en K / I - værdi på ca . 1 , 56 , mens K / I for Unibank er ca . 1 , 43 og 1 , 40 for BG Bank . K / I - værdien for de store banker har indtil 1997 traditionelt ligget på ca . 1 , 0 eller i underkanten af 1 , 0 , men det seneste halve år har sendt det tal i vejret . - Dermed synes de danske bankaktier at være meget dyre , siger Haakon Boenes . Hvis K / I er over en betyder det , at investorerne betaler en merpris i forhold til selskabets og aktiens indre værdi . - Ole Mikkelsen ( + 45 ) 33 96 96 54 . ( c ) Reuters Limited 1997 . 
