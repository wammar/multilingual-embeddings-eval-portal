Goldman S foretrækker Uni og Nordbanken i Norden . KØBENHAVN , 11 august ( Reuter ) - Analytikerne hos den amerikanske investeringsbank , Goldman Sachs , foretrækker Unibank og den svenske Nordbanken blandt de skandinaviske banker , fremgår det af European Banks Fact Sheet , som investeringsbanken udgiver . - I den skandinaviske banksektor er vores favoritter Unibank og Nordbanken , hedder det i analysen . Analytikerne mener , at de bedst kapitaliserede pengeinstitutter i Europa netop er i Skandinavien som følge af den betydelige indsats , der er lavet i forlængelse af krisen i sektoren i begyndelsen af 90 ' erne . - Set fra vores synsvinkel har danske banker både en sund kapitalbase og masser af reserver til urealiserede tab og hensættelser , skriver Goldman Sachs , der har et price - target på Unibank - aktierne på mellem 440 og 480 kr . Goldman Sachs har fortsat Unibank placeret på sin Recommended List , der er den næstbedste på en skala med seks . Den Danske Bank fastholdes på Market Performer , der er den næstdårligste anbefaling på skalaen . - Ole Mikkelsen ( + 45 ) 33 96 96 54 . ( c ) Reuters Limited 1997 . 
