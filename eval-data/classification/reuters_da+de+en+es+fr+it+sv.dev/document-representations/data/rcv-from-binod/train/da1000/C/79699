KPMG TAGER AFSTAND FRA KUNDERS REGNSKABSMETODER - MM . KØBENHAVN , 3 februar ( Reuter ) - Danmarks største revisionsfirma , KPMG , tager afstand fra regnskabsmetoder , som en række store koncerner - herunder flere af revisionsfirmaets egne kunder - har praktiseret i årevis , skriver Ugebrevet Mandag Morgen ( MM ) . - Det drejer sig om selskabernes regnskabsmæssige behandling af koncerngoodwill ved køb af andre virksomheder . Regnskabsmetoden , som revisorerne selv tidligere har godkendt , slører den reelle indtjening med store millionbeløb . Samtidig er metoden helt ude af trit med den internationale regnskabsstandard , skriver MM . KPMG opfordrer nu danske virksomheder til at bogføre deres koncerngoodwill som alle andre internationale virksomheder . Problemet er , at det vil betyde en markant reduktion af den officielle indtjening , skriver MM . - Alene de fem opkøbs - aggressive virksomheder , Danisco , Chr . Hansen , Falck , ISS og Sophus Berendsen får tilsammen beskåret deres overskud før skat med mellem en halv og 1 , 2 mia . kr . , hvis de følger opfordringen , skriver MM . ( / mbp ) . ( c ) Reuters Limited 1997 . 
