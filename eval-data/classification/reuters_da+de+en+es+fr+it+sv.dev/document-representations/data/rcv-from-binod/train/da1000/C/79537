B & O - HALVÅR VENTES SOM PROGNOSE - ANALYTIKERE ( RPT ) . KØBENHAVN , 29 januar ( Reuter ) - Bang & Olufsens ( B & O ) regnskabstal for første halvår 1996 / 97 , der offentliggøres i dag , ventes ikke byde på de store overraskelser . Det skyldes , at selskabet så sent som i december meddelte sine forventninger til resultatet , siger flere aktieanalytikere , som Reuters Finans har talt med . - Da B & O kom med forventningen til halvårsresultatet havde de allerede afsluttet regnskabet , så de tal burde være rimelige sikre , siger en analytiker . B & O - Ledelsen meddelte i begyndelsen af december , at selskabet i de første seks måneder af 1996 / 97 venter en omsætning på 1 . 550 mio . kr . og et resultat før skat og minoritetsinteresser i størrelsesordenen 165 mio . kr . B & O - analytikerne har herefter rettet deres halvårsestimater ind efter selskabets egne forventninger , og venter ingen større afvigelser fra selskabets egen prognose . Vurderingen i markedet er dog , at hvis B & O - tallene kommer ud som forventet , og resultatprognosen for hele året ikke er ændret , kan aktien blive udsat for hjemtagning af gevinster . - Stemningen omkring selskabet er meget positiv i øjeblikket , men mange glemmer historien i selskabet . Selskabet er bl . a . meget følsom overfor enkelte markeder , specielt Tyskland . Det tyske marked tegner sig for 20 pct . af omsætningen , og der er ingen vækst på det marked for tiden . Det kan godt påvirke forventningerne negativt , siger en anden analytiker . For hele regnskabsåret 1996 / 97 venter B & O en indtjeningsvækst på mindst 15 pct . Analytikerne har en lidt mere positiv holdning , og venter i gennemsnit en vækst i det ordinære resultat før skat for 1996 / 97 på 18 pct . til 322 mio . kr . mod 272 mio . kr . i 1995 / 96 . Kursen på B & O - aktien ligger tirsdag kort før middag i 325 , hvilket er syv kr . lavere end lukkekursen mandag . Siden B & O den 10 . december 1996 offentliggjorde deres forventninger for halv - og helåret 1996 / 97 , er kursværdien på aktien blevet øget med over 30 pct . ( c ) Reuters Limited 1997 . 
