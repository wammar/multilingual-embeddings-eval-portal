Star - alliance får ingen ro , tværtimod - Lufthansa . KØBENHAVN , 21 juli ( Reuter ) - Der bliver ikke tid for den nyetablerede Star - alliance med bl . a . SAS og Lufthansa til at nyde lederskabet inden for den globale luftfartsindustri . Andre sammenslutninger og alliancer vil gøre deres for at fravriste Star - alliancen sit overtag , siger Friedel Rödig , der er ansvarlig for Lufthansas alliancer , til koncernbladet , Lufthanseat . - Vi kan ikke tage os en på øjet , tværtimod . Vi må arbejde hårdt for at bevare det erobrede forspring . Det er som indenfor sport , alle jager den førende , siger Friedel Rödig til bladet . Efter den første måneds medievirak omkring Star - alliancen har der været lidt stille omkring det store fly - samarbejde . Men det vil langt fra vare ved , understreger Friedel Rödig . Når sommeren er ovre , vil alliancen igen over en bred front kommunikere alliancens mange tilbud til sine kunder . - Søren Linding Jakobsen ( + 45 ) 33 96 96 53 . ( c ) Reuters Limited 1997 . 
