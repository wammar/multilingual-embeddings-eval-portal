GN Store Nord nåede milepæl i omstilling i 1996 . KØBENHAVN , 18 marts ( Reuter ) - Med en telesektor og en industrisektor , der vejer nogenlunde lige tungt på omsætningen , nåede GN Store Nord i 1996 en milepæl i den omstillingsproces , der blev indledt i slutningen af 1980erne , skriver koncernen i sin regnskabsmeddelelse for 1996 . - I perioden er Industrisektoren blevet omstruktureret med fokus på de væsentligste forretningsenheder , og Telesektoren er blevet genopbygget ved en målrettet satsning internationalt og i Danmark , hedder det i meddelelsen . En af koncernens målsætninger har de seneste år været at etablere GN Store Nord som en betydende deltager på det danske marked for telekommunikation . - GN Store Nord investerede bl . a . i tilkøb af virksomheder og indgik i strategiske alliancer . Der blev investeret kraftigt i Sonofon , bl . a . i en øget ejerandel , i opbygning af nettet og i hvervning af nye kunder , ligesom visionen om at blive teleoperatør på det liberaliserede danske marked blev konkretiseret i forbindelse med en ændret ejerstruktur i Sonofon , skriver GN Store Nord . - Morten Bonde Pedersen ( + 45 ) 33 96 96 51 . ( c ) Reuters Limited 1997 . 
