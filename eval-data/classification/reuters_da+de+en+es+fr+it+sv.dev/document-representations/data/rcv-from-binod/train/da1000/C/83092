Svært at erobre markedsandele i Danmark - Ass - Soc . KØBENHAVN , 28 april ( Reuter ) - Formand for Assurandør - Societetet , adm . direktør Bent Knie - Andersen , hilser det svenske forsikringsselskab Trygg - Hansas samarbejde med 13 danske pengeinstitutter om salg af skadesforsikringer velkommen . Men samtidig nævner han , at det er svært at erobre markedsandele på det danske forsikringsmarked . - De er meget velkomne . Det er godt for konkurrencen . Men netop den kraftige konkurrence gør det generelt meget svært at vinde markedsandele , siger Bent Knie - Andersen . Tryg - Hansa har indgået aftale med 13 lokale danske pengeinstitutter om salg af skadesforsikringer til private kunder . - Valget af Trygg - Hansa som samarbejdspartner skal ses i lyset af de vilkår , som selskabet tilbyder alle pengeinstitutternes kunder . Der er tale om særdeles konkurrencedygtige priser og vilkår , skrev pengeinstitutterne om aftalen tidligere mandag i en pressemeddelelse . Aftalen løber i fem år og de første forsikringer kan sælges i løbet af maj måned . De 13 pengeinstitutter har tilsammen ca . 300 . 000 kunder , og bankerne regner med at kunne sælge forsikringer til ca . 20 pct . af kunderne , svarende til 50 - 60 . 000 , oplyste direktør i De Samarbejdende Pengeinstitutter , Erik Rasmussen , tidligere til Reuters Finans . - Per Bech Thomsen ( + 45 ) 33 96 96 56 . ( c ) Reuters Limited 1997 . 
