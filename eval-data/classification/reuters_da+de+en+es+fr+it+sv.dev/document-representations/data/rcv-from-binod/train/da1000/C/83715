Trægt insulinmarked bag Novos lavere US - salg - dir . KØBENHAVN , 14 maj ( Reuter ) - Markedet for insulinprodukter er traditionelt langsomt til at skifte til nye produkter , og det er en af forklaringerne på , at Novo Nordisks salg på det amerikanske marked faldt seks pct . i første kvartal 1997 i forhold til den samme periode sidste år . Det oplyser viceadm . direktør Kurt Anker Nielsen fra Novo Nordisk . - Traditionelt er insulinmarkedet relativt trægt i at skifte fra et produkt til et andet , siger Kurt Anker Nielsen . Novo Nordisk offentliggjorde onsdag resultatet for de første tre måneder af 1997 , og det viste en lille stigning i resultatet før skat til 560 mio . kr . fra 557 mio . kr . i 1996 . Tilbagegangen på det vigtige amerikanske marked kaldes i regnskabet for utilfredsstillende , og begrundes med et mindre salg af insulin i hætteglas , der traditionelt sælges til storkunder som hospitaler og plejehjem . - Den væsentligste årsag til , at volumen er gået ned , er , at vi ikke har solgt så meget af det , der hedder tender - ordrer ( store ordrer , red . ) i hætteglas , siger Kurt Anker Nielsen . Til gengæld har Novo Nordisk oplevet stigende salg af NovoLet og Penfill , oplyser direktøren . - Vores salg af NovoLet og Penfill er steget væsentligt i forhold til sidste år , men der har altså været større fald i salget af hætteglas , forklarer Kurt Anker Nielsen . Han oplyser , at Novo Nordisk bruger mange kræfter på en direct - to - consumer kampagne i USA , som ikke er tilladt i andre lande . Begrebet dækker over direkte salg til forbrugerne . - Vi knokler med at få direct - to - consumer kampagne til at give de rigtige resultater , og det går også deropad , siger Kurt Anker Nielsen . Han mener , at Novo Nordisk først efter tre kvartaler kan vurdere udviklingen for selskabets insulinprodukter på det amerikanske marked . - Ole Mikkelsen ( + 45 ) 33 96 96 54 . ( c ) Reuters Limited 1997 . 
