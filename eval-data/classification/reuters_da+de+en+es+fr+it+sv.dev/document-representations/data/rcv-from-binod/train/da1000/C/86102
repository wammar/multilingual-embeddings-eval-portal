Børsintro skal bruges til ekspansion - Gerhardt . KØBENHAVN , 30 juli ( Reuter ) - Stanseværktøjsproducenten Gerhardt International skal bruge den kommende børsintroduktion til en fortsat udvidelse af selskabet , oplyser selskabets direktør og hovedaktionær Jørgen Gerhardt til Reuters Finans onsdag . - Der er flere grunde til , at vi ønsker en børsnotering . For det første vi vil gerne fortsætte det generationsskifte som vi har været igang med i nogle år , men den primære grund er , at vi skal bruge kapitalen til vores fortsatte ekspansion i udlandet , siger Jørgen Gerhardt . Selskabet vil i de kommende år fokucerer sine udviklingsplaner omkring markederne i Fjenøsten og USA , og skal i den forbindelse bruge kapitalen , tilføjer han . På nuværende tidspunkt har selskabet et associeret selskab i Australien , som står for salget i Fjernøsten . - Det bliver først og fremmest gennem selskabet i Australien , at vi vil udvide vores aktiviteter i Fjernøsten , siger Jørgen Gerhardt . Men på lidt længere sigt vil Jørgen Gerhardt ikke udelukke yderligere etableringer i området . Gerhardt International har på nuværende tidspunkt kunder i bl . a . Kina , Malaysia , Hong Kong , Indien og Thailand . Selskabet har endnu ikke valgt den eller de finanshuse , som skal hjælpe selskabet på børsen , og Jørgen Gerhardt kan således heller ikke give noget konkret bud på størrelsen af aktieudbuddet . - Vi er endnu inde i en indledende fase og har således heller ikke fået valgt en rådgiver . Det skal vi have gjort i løbet af efteråret . Vi har kontakt til nogle banker , og dem skal vi mødes med her i efteråret . Vi vil nok udbyde mere en 50 pct . af aktiekapitalen , hvilket er nødvendigt for at tiltrække de store investorer , fortsætter Jørgen Gerhardt . Jørgen Gerhardt har endnu ikke bestemt om det bliver i begyndelsen eller i slutningen af 1998 indtroduktionen skal finde sted . Men indtroduktionen vil finde sted efter fremlæggelsen af selskabets 1997 - regnskab . - Vores 1997 - regnskab ventes at vise et flot resultat , som skal bruges til at indtroducere os på børsen . Vi venter en omsætning på 210 mio . kr . i 1997 og et resultat før skat på den rigtige side af 20 mio . kr . Der er ingen tvivl om , at den stigende vækst i både omsætning og resultat vil fortsætte i 1998 , siger selskabets hovedaktionær . Gerhardt International kom ud af regnskabsåret 1996 med en omsætning på 180 , 3 mio . kr . og et resultat før skat på 15 , 6 mio . kr . Jørgen Gerhardt tilføjer , at det marked , hvor koncernen primært afsætter sine produkter har et meget stort vækst potentiale . - Etiketmarkedet har et vækst potentiale i de kommende fem år , der er større end den øvrige industris . Alle varer skal have i dag have varedeklarationer , hvilket får efterspørgslen efter etiketter til at stige eksplosivt . Hver gang der bliver trykt en ordre i den grafiskebranche , så skal der bruges et stanseværktøj , og det nyder vi godt af , fortæller han . - Jørn Nurkka ( + 45 ) 33 96 96 55 . ( c ) Reuters Limited 1997 . 
