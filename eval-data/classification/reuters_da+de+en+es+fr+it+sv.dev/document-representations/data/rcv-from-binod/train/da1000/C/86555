Midtbank bruger opsving til konsolidering - dir . KØBENHAVN , 12 august ( Reuter ) - Midtbank vil bruge det nuværende opsving til konsolidering . Derfor skal man ikke vente at se banken jage nye kunder for enhver pris , ligesom aktionærerne ikke skal sætte næsen op efter eksorbitante udbyttebetalinger , fastslår ordførende direktør Steen Hove fra banken efter tirsdagens halvårsregnskab , der viste et overskud før skat på 65 mio . kr . mod 48 mio . kr . i samme periode sidste . Resultat svarer til en forrentning af egenkapitalen på 25 , 5 pct . - Det er nu , vi skal bruge højkonjunkturen til at konsolidere os , siger Steen Hove til Reuters Finans . Han henviser blandt andet til en styrkelse af bankens hensættelser på engagementer , hvor der er sandsynlig for tab , de såkaldte A - hensættelser med 12 , 2 mio . kr . til 148 , 0 mio . kr . Samtidig understreger han , at banken fortsat fører en forsigtigt politik på tab - og hensættelsesområdet . Hensættelsesprocenten var i første halvår 1 , 0 pct . af samlede udlån og garantier . - Vi kan da godt komme længere ned på tab og hensættelser end 1 , 0 pct . Men man skal huske , at tingene vender , påpeger Steen Hove . Han ønsker ikke allerede nu at love aktionærerne udbytte for 1997 efter flere år uden udbyttebetaling . - Det er klart , at behovet for konsolidering i 1997 alt andet lige ikke er så stort som i 1996 . Vi er kommet muligheden for at udbetale udbytte nærmere . Men jeg mener fortsat , at vi bør have en kernekapitalprocent på 10 pct . mod de nuværende 8 , 1 pct . , siger Steen Hove . Midtbank - direktøren vurderer , at resultatet for hele 1997 næppe udløser skattebetaling , da banken fortsat kan tære på tidligere underskud . Banken venter , at der i 1998 bliver tale om en delvis skattebetaling under forudsætning af uændrede finansielle markeder . På omkostningssiden venter Steen Hove i 1998 , at de seneste investeringer i ny teknologi medfører besparelser fra 1998 . Samtidig lægger han op til , at filialnettet på lidt længere sigt kan ventes yderligere indskrænket . Midtbank planlægger derfor ikke at åbne nye filialer . - Stig Ørskov Pedersen ( + 45 ) 33 96 96 59 . ( c ) Reuters Limited 1997 . 
