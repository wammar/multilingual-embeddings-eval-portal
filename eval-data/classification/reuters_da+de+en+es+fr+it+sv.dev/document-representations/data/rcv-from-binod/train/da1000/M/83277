Udsigt til stille dansk aktiemarked før USA - tal . KØBENHAVN , 2 maj ( Reuter ) - Der er udsigt til endnu en stille dag på det danske aktiemarked fredag . Offentliggørelsen af de vigtige amerikanske beskæftigelses - og løntal kl . 14 . 30 ventes at lægge en dæmper på aktiviten . Dermed kan omsætningen meget vel blive lige så lav som torsdag , hvor der kun blev omsat for 400 mio . kr . Udgangspunktet er umiddelbart lidt negativt med et fald i det amerikanske Dow Jones indeks på 0 , 5 pct . torsdag og en svagere amerikanske dollar . - Markedet er dog så tyndt , at efterspørgsel i enkelte papirer kan trække KFX - indekset op , siger en handler . KFX - indekset steg torsdag 0 , 9 pct . til 156 , 16 . Blandt andet trukket op af højere priser i A . P . Møller papirerne og Tele Danmark . Indeksstigningen tilskrives primært udenlandske ordrer i enkelte papirer . Fredagens kalender er på den hjemlige front ualmindelig tynd , for ikke at sige tom . Derfor vil de danske aktiehandleres øjne primært være rettet mod USA kl . 14 . 30 hvor beskæftigelses - og løntallene for april offentliggøres . Ifølge et Reuters - estimat ventes der en stigning i den amerikanske beskæftigelse uden for landbruget på 211 . 00 og lønstigninger på 0 , 3 pct . Carlsberg kan tiltrække sig interesse i lyset af Labours sejr i det britiske valg torsdag . Udformningen af Carlsberg - Tetley ' s fusion med Bass bestemmes i høj grad af den nye regering . Samtidig ventes EU - kommissionens bedømmelse af Carlsberg og Coca - Colas nye skandinaviske selskab , Coca - Cola Nordic Beverages . Cheminova ventes at tiltrække sig opmærksomhed igen fredag på baggrund af fortsat debat om kemi - koncernens salg af farlige sprøjtegifte i Mellemamerika . I New York faldt Tele Danmark to kr . til 326 , Novo faldt fem kr . til 650 , mens ISS steg to kr . til 197 . KFX - aktier : Kurs torsdag kl . 15 . 30 + / - Novo - Nordisk . . . . . . . . . . . 655 + 3 Den Danske Bank . . . . . . . . 575 + 5 Tele Danmark . . . . . . . . . . . 324 + 7 Danisco . . . . . . . . . . . . . . . . 386 + 6 D / S 1912 . . . . . . . . . . 212 . 000 + 3 . 000 D / S Svendborg . . . . . 302 . 000 + 3 . 000 Sophus Berendsen . . . . . . 810 + 10 Unidanmark . . . . . . . . . . . . 329 + 3 Carlsberg . . . . . . . . . . . . . 410 + 4 BG Bank . . . . . . . . . . . . . . . . 290 + 1 . FLS . . . . . . . . . . . . . . . . . . . 980 + 5 Københavns Lufthavne . . . 665 - 2 Coloplast . . . . . . . . . . . . . 464 - 14 ISS . . . . . . . . . . . . . . . . . . . 195 0 Superfos . . . . . . . . . . . . . . . 151 + 2 Jyske Bank . . . . . . . . . . . . . 524 + 2 GN Store Nord . . . . . . . . . . 665 + 10 Chr . Hansen . . . . . . . . . . . 801 + 1 Radiometer . . . . . . . . . . . . 350 + 5 SAS Danmark . . . . . . . . . . . . . 71 , 00 - 1 , 00 . - Stig Ørskov Pedersen ( + 45 ) 33 96 96 59 . ( c ) Reuters Limited 1997 . 
