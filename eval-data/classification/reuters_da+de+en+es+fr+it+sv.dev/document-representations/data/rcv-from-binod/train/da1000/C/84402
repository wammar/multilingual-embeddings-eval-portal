Goldman S fastholder underperform på Carlsberg . KØBENHAVN , 3 juni ( Reuter ) - Aktieanalytiker Colin Davies fra den amerikanske investeringsbank , Goldman Sachs , fastholder sin underperform - anbefaling på Carlsberg efter selskabets offentliggørelse af regnskab for de første seks måneder af regnskabsåret 1996 / 97 , som viste en stort set uændret udvikling i det primære resultat . - Der er stadigvæk mange usikkerhedsmomenter omkring bryggeriet , bl . a Bass og Coca - Cola - aftalen . Samtidig tyder det på , at salget i de første måneder af andet halvår ikke har været for godt , siger Colin Davies til Reuters Finans . Carlsberg realiserede et resultat af den primære drift på 532 mio . kr . i halvåret 1996 / 97 mod 530 mio . kr . i samme periode året før . Goldman har fastholdt deres underperform - anbefaling på bryggeriet , men Colin Davies tilføjer , at hvis aftalen med Bass i Storbritannien falder til jorden , vil han nok overveje et nedjustere sin anbefaling på Carlsberg . Colin Davies er på linie med sin danske kollegaer i sin vurdering af , hvad det er , som har bevirket den mindre positive udvikling i den primære drift i første halvår . - Selskabet har problemer i Kina , som koster dem dyrt og samtidig er der udgifter til restrukturering i Danmark . Til gengæld tror jeg , at bryggeriet har klaret sig rimeligt i Storbritannien , siger Colin Davies . - Jørn Nurkka ( + 45 ) 33 96 96 55 . ( c ) Reuters Limited 1997 . 
