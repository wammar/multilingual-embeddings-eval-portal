Tilbud på realkreditlån på årets højeste - Råd . KØBENHAVN , 24 juli ( Reuter ) - Antal afgivne lånetilbud fra realkreditinstitutterne nåede i de to første uger af juli det hidtil højeste niveau i år . Det fremgår af en statistik over lånetilbud , udarbejdet af Realkreditrådet . I de to første uger af juli afgav de danske realkreditinstitutter omkring 22 . 000 lånetilbud . Den stigende interesse tilskriver direktør Torben Gjede fra rådet blandt andet den faldende rente , som igen har gjort det fordelagtigt at konvertere . - Vi kan fornemme en ret pæn interesse igen . På basis af renteudviklingen var det venteligt . Det kan eksempelvis svare sig for nogle af dem , der ligger med 10 pct . obligationer at konvertere . Meget taler for , at den stigning , vi har konstateret i antallet af lånetilbud , primært må søges i konverteringsaktivitet , siger Torben Gjede til Reuters Finans torsdag . Antallet af lånetilbud toppede sidste gang i april op til opsigelsesfristen for juli - terminen . Dengang afgav institutterne omkring 21 . 000 lånetilbud på 14 dage . Det meste af året har antallet af lånetilbud ligget i intervallet 15 - 20 . 000 i hver periode på 14 dage . Realkreditrådet påpeger , at det samlede antal af lånetilbud ikke angiver type , mængde eller baggrund for tilbuddet . Økonomer i Unibank Markets og Codan Bank vurderede den 15 . juli over for Reuters Finans , at de ekstraordinære udtrækninger ved næste termin , oktober - terminen , vil beløbe sig til ca . 35 - 40 mia . kr . Siden da er renten faldet yderligere . Dengang lød vurderingen , at der primært ville blive konverteret i 9 pct . 2026 og 7 pct . 2019 . Den 31 . juli er sidste frist for opsigelse af stort set alle realkreditobligationer til oktober - terminen . - Stig Ørskov Pedersen ( + 45 ) 33 96 96 59 . ( c ) Reuters Limited 1997 . 
