SAS DK VIL IKKE KOMMENTERE STATENS EJERANDEL . KØBENHAVN , 23 august ( Reuter ) - Bestyrelsesformanden for SAS Danmark og konsortiet , Hugo Schrøder , har ingen kommentar til udtalelserne fra de nordiske trafikministere om , at de vil give afkald på aktiemajoriteten i SAS , hvis en ændring i ejerforholdende er nødvendige for at tiltrække ny kapital . - Det har jeg ingen kommentar til . Det er jo enhver aktionærs rettighed at afgøre , om man ønsker at være aktionær , og hvor stor aktionær man vil være , siger Hugo Schrøder fredag til Reuters Finans . Ifølge trafikminister Jan Trøjborg er en ændring af ejerforholdene kommet på tale , fordi SAS står overfor milliardinvesteringer i nye fly i de kommende år . Det oplyses endvidere fra trafikministeriet til Reuters , at den danske stat fortsat vil beholde mindst 35 pct . af aktiekapitalen i SAS Danmark . I dag ejer staten 50 pct . af selskabet . Det vil dog ikke overraske bestyrelsesformanden , om landene vil nedbringe deres ejerandel . - Det er den tendens , vi har set , der er sket i landene omkring os . Det er derfor en udvikling , som vi må forberede os på også kan ske her , fortsætter Hugo Schrøder . Ifølge bestyrelsesformanden , så er det ikke bestyrelsen i SAS Danmark , som her bedt staten om at nedbringe sin ejerandel . ( / jnu ) . ( c ) Reuters Limited 1996 . 
