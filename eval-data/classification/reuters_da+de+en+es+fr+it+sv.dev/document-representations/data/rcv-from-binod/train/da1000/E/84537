Løft i detailsalg mar / apr på 2 , 4 pct - økonomer . KØBENHAVN , 9 juni ( Reuter ) - Et Reuters - panel på 10 økonomer vurderer , at detailomsætningen i marts og april steg 2 , 4 pct . i forhold til samme måned sidste år . Det fremgår af en rundspørge før tirsdagens detailomsætningstal fra Danmarks Statistik . I januar og februar steg detailomsætningen 1 , 8 pct . på årsbasis målt i sæsonkorrigerede mængder . - Den positive forbrugsudvikling ventes at fortsætte . Den stigende beskæftigelse er en væsentlig understøttende faktor sammenholdt med en lav rente og fortsat stigende huspriser . Det er især forbruget af varige forbrugsgoder , der stimulerer efterspørgslen , skriver Unibank - økonom Jesper Nielsen i en kommentar til tallene . Hos Codan Bank er økonomerne knapt så optimistiske som gennemsnittet . - Indikatorerne viser ikke i øjeblikket tegn på en markant stigning i det private forbrug , skriver banken i en kommentar til tallene . - Stig Ørskov Pedersen ( + 45 ) 33 96 96 59 . ( c ) Reuters Limited 1997 . 
