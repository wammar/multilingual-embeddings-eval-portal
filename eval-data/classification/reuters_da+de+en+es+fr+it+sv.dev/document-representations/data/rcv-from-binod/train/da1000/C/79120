TOPDANMARK VIL HAVE STØRRE MARKEDSANDEL I 97 . KØBENHAVN , 17 januar ( Reuter ) - Topdanmark forventer i 1997 bl . a . at nå en bedre indtjening og en forbedret markedsandel , siger adm . direktør Michael Pram Rasmussen til Topdanmarks eget blad , Focus . Han oplyser således , at " der i 1997 fortsat skal satses på bedre indtjening , vækst i den samlede præmiesum og større markedsandel på både skade og liv , " oplyser han til bladet . - Vi skal fortsat styrke vores konkurrencevne . Derfor skal vi også i 1997 fokusere på nøgletallene , hvor omkostningsprocenten er en central størrelse . Det er vigtigt , at vi fortsat kan vise en stabil og god udvikling , siger Michael Pram Rasmussen til Focus . Han konstaterer samtidig , at samarbejdet med BG Bank og Nykredit er kommet godt i gang . - Et fornemt forsikringssalg gennem BG Banks afdelinger og en vellykket sammensmeltning mellem organisationen i BG Pension og Topdanmark Liv med fortsat salgsfremgang er blot nogle af de vigtige begivenheder på dette område , siger den adm . direktør . Han ser der ikke som en umulighed , at Topdanmark overhaler Codan som landets næststørste forsikringsselskab , når det gælder præmieindtægten , i løbet af det nuværende år . ( / uha ) . ( c ) Reuters Limited 1997 . 
