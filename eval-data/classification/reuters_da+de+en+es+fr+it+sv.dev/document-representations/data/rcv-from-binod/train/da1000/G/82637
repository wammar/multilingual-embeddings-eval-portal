Nyrup vil ikke kommentere evt Kina - sanktioner . KØBENHAVN , 15 april ( Reuter ) - Statsminister Poul Nyrup Rasmussen ville tirsdag ikke kommentere , hvilke konsekvenser , det vil få for Danmark og sammenholdet i EU , hvis Kina vedtager handelssanktioner mod Danmark som reaktion på det danske resolutionsforslag mod Riget i Midten . - Lad os nu se , hvad man fra kinesisk side beslutter sig for . Vi har ikke set konkrete initiativer fra Kina endnu , svarede statsministeren , da han blev spurgt om , hvorvidt EU - landene vil solidarisere sig med Danmark , hvis Kina sanktionerer mod dansk erhvervsliv . - Jeg tror på , at et stort land som Kina også ser , at det er nødvendigt at overholde menneskerettighederne , sagde statsministeren . - Morten Bonde Pedersen ( + 45 ) 33 96 96 51 . ( c ) Reuters Limited 1997 . 
