Lauritzen vil vente på Danyard - betaling - fmd . KØBENHAVN , 12 marts ( Reuter ) - J . Lauritzen Holding er tålmodig , når det gælder salget af knapt halvdelen af Danyard - værftet til malaysiske Penang Shipbuilding Construction ( PSC ) . Bestyrelsesformand Michael Christiansen fra J . Lauritzen Holding siger onsdag til Reuters Finans , at Lauritzen er villig til at væbne sig med tålmodighed , hvis de malaysiske myndigheders godkendelse af handlen trækker ud . - Det vigtige for os er at nå en aftale . Derfor må vi væbne os med den tålmodighed , som kræves , når det gælder myndighedernes behandling af sagen , siger formanden . J . Lauritzen Holding ventede i december 1996 , da et Letter of Intent blev underskrevet , at PSC 1 . april 1997 skulle overtage 48 pct . af aktiekapitalen i Danyard A / S og 40 pct . af Danyard Aalborg for tilsammen 100 mio . USD . Aftalen blev allerede dengang betinget af myndighedernes godkendelse . Så selv om Lauritzen når at blive enige med PSC inden 1 . april er det ikke ensbetydende med , at betalingen falder 1 . april . - Aftalen er betinget af godkendelsen af den kapitaleksport ud af Malaysia , der er forbundet med handelen , siger Michael Chistiansen . Lauritzen - formanden ønsker ikke at vurdere , hvor lang tid de malaysiske myndigheder skal bruge på at behandle spørgsmålet , ligesom han heller ikke ønsker at kommentere Lauritzens smertegrænse , når det gælder betalingen . Michael Christiansen afviser i øvrigt , at der er nogen direkte forbindelse mellem godkendelsen af Danyard - aftalen og den malaysiske regerings projekt om muligvis at købe 27 kystbevogtningsskibe . Et projekt , hvori det malaysiske værft Navel Dockyard forudsættes at skulle spille en central rolle . Naval Dockyard indgår sammen med PSC i forretningsmanden Dato Amin Shahs forretningsdynasti . Danyard er med i et konsortium , der er prækvalificeret til den endelige udbudsrunde om kystbevogtningsskibene , hvilket angiveligt er baggrunden for PSC ' store interesse for Danyard . Der opstod derfor usikkerhed om Danyard - forhandlingerne mandag , da handlen med PSC - aktierne på børsen i Malyasias hovedstad Kuala Lumpur blev suspenderet efter en artikel i det malaysiske blad " The Sun " , hvoraf det fremgik , at den malaysiske regering ville udsætte købet af kystbevogtningskibene . Både det malaysiske forsvarsministerium og PSC afviser dog at kende til en udsættelse . Michael Christiansen oplyser i øvrigt til Reuters Finans J . Lauritzen Holding ikke endnu har været i kontakt med danske institutionelle investorer om den post på 27 pct . af aktiekapitalen i Danyard A / S de ifølge planen fra december skulle tilbydes . - Vi har valgt at vente med at rette henvendelse til de danske investorer , indtil aftalen med PSC lå færdig , siger Michael Christiansen . Skulle de danske investorer betakke sig for tilbudet , har PSC en option på aktieposten . J . Lauritzen Holding aktien faldt onsdag 71 kr . til kurs 750 , svarende til et fald på knap 9 pct . - Stig Ørskov Pedersen ( + 45 ) 33 96 96 59 . ( c ) Reuters Limited 1997 . 
