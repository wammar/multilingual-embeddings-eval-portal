FORHØJET RIEBER - TILBUD VAR VENTET - PHØNIX - FMD . KØBENHAVN , 11 februar ( Reuter ) - Forhøjelsen af norske Rieber & Søns tilbud på Phønix Contractors bliver modtaget med glæde af bestyrelsesformanden i Phønix , Henry Petersen . - Forhøjelsen af tilbuddet var ventet , og hvis denne situation holder , ville det være dejligt - for virksomhedens skyld , siger Henry Petersen til Reuters Finans . Bestyrelsen i Phønix har tidligere udtalt , at Rieber ville være at foretrække , da et norsk ejerskab vurderes bedst at kunne sikre selskabets fortsatte udvikling . Rieber overtrumfede tirsdag morgen de to øvrige tilbud på den midtjyske asfaltkoncern fra hhv . Superfos og Marius Pedersen ved at byde 725 kr . per A - aktie og 650 kr . per A - aktie . Løbet er imidlertid langt fra kørt , da de tre tilbud alle udløber den 27 . februar . - Jeg havde forventet , at Rieber ville komme med et højere bud , og vi vil heller ikke anse det for udelukket , at der kommer et endnu højere bud , siger Henry Petersen . ( c ) Reuters Limited 1997 . 
