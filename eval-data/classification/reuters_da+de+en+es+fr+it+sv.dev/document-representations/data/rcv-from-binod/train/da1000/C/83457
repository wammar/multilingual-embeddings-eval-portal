Alm Brand Børs anbefaler Hold af Scandi Mobility . KØBENHAVN , 7 maj ( Reuter ) - Alm Brand Børs anbefaler sine investorer at beholde deres Scandinavian Mobility - aktier efter det seneste kursfald oven på nedjusteringen af resultatforventningerne i 1996 / 97 med 20 pct . Det fremgår af børsmæglerselskabets publikation BørsMonitor . - Efter det seneste kursfald vurderer vi imidlertid , at de reelle værdier i selskabet er mere korrekt udtrykt i aktiekursen . Derfor ændrer vi vores anbefaling fra SÆLG / HOLD til HOLD / HOLD , skriver Alm . Brand Børs . Scandinavian Mobility - aktien faldt godt 20 pct . efter nedjusteringen . Sengeproducentens krise på det tyske marked , der ligger bag de afdæmpede forventninger , har fået Alm . Brand Børs til at ændre sin risikobetragtning af aktien til høj fra middel . - Søren Linding Jakobsen ( + 45 ) 33 96 96 53 . ( c ) Reuters Limited 1997 . 
