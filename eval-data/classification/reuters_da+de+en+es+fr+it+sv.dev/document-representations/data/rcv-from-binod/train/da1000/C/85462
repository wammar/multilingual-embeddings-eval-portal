Norvik Securities har fortsat licens - dir . KØBENHAVN , 7 juli ( Reuter ) - Finanstilsynet har ikke inddraget Norvik Securities ' licens til at handle på Fondsbørsen , selv om selskabet mandag er gået i betalingsstandsning , siger direktør for Norvik Securities , Finn Rasmussen , til Reuters Finans mandag . - Vi har en plan liggende hos Finanstilsynet om at inddrage en ny investor og rekonstruere selskabet . Vi forventer kun , at betalingsstandsningen påvirker os negativt på kort sigt , mens et forbedret kapitalgrundlag styrker os på langt sigt , siger Finn Rasmussen . Betalingsstandsningen fra Norvik Securities er frivillig og blev anmeldt til Finanstilsynet søndag med virkning mandag , fremgik det af en meddelelse til Fondsbørsen . Finn Rasmussen forventer at rekonstruktionen er på plads inden den 18 . juli , og at Norvik Securities dermed opfylder Finanstilsynets krav for , at selskabet kan fortsætte sine børsmægleraktiviteter . Norvik Securities blev medlem af Københavns Fondsbørs i 1996 . Finn Rasmussen vil ikke uddybe omstændighederne bag selskabets vanskeligheder ved at leve op til Finanstilsynets krav for at drive børsmæglervirksomhed i Danmark . - Søren Linding Jakobsen ( + 45 ) 33 96 96 53 . ( c ) Reuters Limited 1997 . 
