2500 FÆRRE ANSATTE I PENGEINSTITUTTER ULT 97 - FA . KØBENHAVN , 12 februar ( Reuter ) - Ved udgangen af 1997 vil der være 2 . 500 færre medarbejdere i de danske pengeinstitutter . Det fremgår onsdag af Finanssektorens Arbejdsgivers ( FA ) seneste prognose for beskæftigelsen i sektoren . - Pengeinstitutterne vil i løbet af 1997 tage afsked med ca . 3 . 300 medarbejdere gennem afskedigelser og naturlig afgang . Men afgangen ventes imidlertid delvist udjævnet af godt 800 nyrekrutteringer , hedder det i FA Orientering . Faldet i beskæftigelsen skydles dels den skærpede konkurrence , der presser indtjeningen på den primære drift og dels den nye teknologi , der gør det muligt at udføre de samme opgaver med langt færre medarbejdere , skriver FA Hertil kommer , at 100 . 000 danskere - eller ca . to pct . af befolkningen - ifølge FA har flyttet banken hjem i stuen . - Flere rutineprægede transaktioner varetages nu af kunderne selv , og det påvirker helt automatisk efterspørgslen efter personlige tjensteydelser i pengeinstitutterne , skriver FA . De 800 nye medarbejdere forventes at skulle beskæftige sig med salg og rådgivning . Et overvejende flertal af disse nye medarbejdere vil have en videregående eller mellemlang økonomisk uddannelse , mener FA . Selvom den danske finansielle sektor i de senere har været præget af flere fyringsrunder , er der stadig relativt flest ansatte i danske pengeinstitutter sammenlignet med resten af Norden . I Danmark er der 122 indbyggere per ansat , mens der i Sverige er hele 243 indbyggere per ansat i pengeinstitutterne . I Finland og Norge er tallene hhv . 125 og 180 . - På den baggrund er det ikke mærkværdigt , at danske banker og sparekasser stadig befinder sig i en tilpasningsfase , skriver Finanssektorens Arbejdsgivere . - Per Bech Thomsen ( + 45 ) 33 96 96 56 . ( c ) Reuters Limited 1997 . 
