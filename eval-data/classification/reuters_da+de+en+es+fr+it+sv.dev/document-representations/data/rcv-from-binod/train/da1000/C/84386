Telekrig slut senest i august - Sonofon . KØBENHAVN , 3 juni ( Reuter ) - Mobiltelefonkrigen med store annoncer i dagpressen for mobiltelefoner til en krone stykket hos både Sonofon og Tele Danmark slutter senest den 15 . august og formentlig før , hvis det står til Sonofon , som satte kampagnerne i gang . - Kampagnen kører ikke ud over den 15 . august , og det kan godt være den slutter før den dato . Det her varer ikke ved særligt længe og stod det til os , så er det spørgsmålet om den slags nogensinde kommer igen , siger vicedirektør i Sonofon Allan Koch til Reuters Finans . Tele Danmark siger til Reuters Finans , at de ikke selv tager initiativet til priskrig på mobiltelefoner , men simpelthen bare følger konkurrenterne så snart de sætter kampagner i gang . - Sålænge Sonofon eller andre konkurrenter i markedet går ud med disse priser , så gør vi det også . Vi mener , det er usundt at vænne markedet til mobiltelefoner til en krone stykket , men sålænge Sonofon gør det , så gør vi det også , siger afsætningsdirektør i Tele Danmark Mobil Jan Pedersen til Reuters Finans . Tele Danmark har under den seneste priskampagne ikke oplevet den samme eufori fra kundernes side . - Det rykker slet ikke noget i forhold til tidligere kampagner . Det med at købe kunder er forbi , siger Jan Pedersen . Sonofon ønsker ikke at oplyse , hvordan deres kampagne forløber , men erkender , at det stort set er Sonofon , der betaler hele prisen på en mobiltelefon til en krone . Tele Danmark oplyser , at en telefon hos dem til en krone normalt koster omkring 1 . 300 kroner . Heraf betaler Tele Danmark 750 kroner til forhandleren , for at han får kunderne til at tegne abonnement hos Tele Danmark , og de sidste penge deles producenten af mobiltelefonerne og Tele Danmark om . - Carl Johan Corneliussen ( + 45 ) 33 96 96 57 . ( c ) Reuters Limited 1997 . 
