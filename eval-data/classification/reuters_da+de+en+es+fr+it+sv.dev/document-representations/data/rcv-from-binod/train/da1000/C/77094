TELEFUSION PÅ RETTE VEJ - HANS WÜRTZEN . KØBENHAVN , 24 oktober ( Reuter ) - Sammenlægningen af de gamle regionale teleselskaber til en stor koncern under Tele Danmark - koncernen er i det store hele forløbet tilfredsstillende . Det siger adm . direktør for Tele Danmark Hans Würtzen i en kommentar til en omfattende klimaundersøgelse . - Det overordnede resultat viser et tilfredshedsindex på 3 , 23 på en skala fra et til fem . Jeg havde selvfølgelig gerne set et endnu højere tal , men i betragtning af , at vi har gennemført Danmarks - historiens største fusion . . . må tallet siges at være ganske pænt , siger Hans Würtzen . Tele Danmarks førstemand henviser desuden til de store ændringer af forretningsgange og IT - systemer samt til den omstillingsproces fra monopol til en virksomhed i fri konkurrence , som Tele Danmark står midt i . - Vi har vendt op og ned på stort set alt - og vi har flyttet rundt med mange mennesker . Fra at være et telefonselskab er vi blevet en stor multimediakoncern - og fra at være et statsmonopol er vi blevet en konkurrencevirksomhed , tilføjer Hans Würtzen . Så omfattende ændringer vil altid sætte mange ledere og medarbejdere under pres og i en periode gøre deres hverdag mere besværlig , understreger Tele Danmark . ( / slj ) . ( c ) Reuters Limited 1996 . 
