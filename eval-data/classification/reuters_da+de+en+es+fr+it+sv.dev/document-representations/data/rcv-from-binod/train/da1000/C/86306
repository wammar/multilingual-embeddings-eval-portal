UP Berhad ser lyst på udviklingen i 1997 - UPB . KØBENHAVN , 6 august ( Reuter ) - Den malaysiske plantagegruppe United Plantation Berhad ( UPB ) ser lyst på udsigterne for resten af 1997 , fremgår det onsdag af selskabets halvårsregnskab , der viste et resultat før skat på 33 , 5 mio . ringgit ( MYR ) mod 31 , 8 mio . MYR i samme periode året før . - Det forventes , at den malaysiske palmeolieproduktion vil komme op i nærheden af ni mio . ton i indeværende år . Denne rekordhøje produktion forventes at falde sammen med den største sojabønnehøst nogensinde i USA . Selv i tilfælde af at sojabønnehøsten skulle blive større end i 1996 , har vi indtil nu solgt palmeolie på termin på prisniveauer , som skulle sikre et godt overskud for året for såvel selskabet som dets aktionærer , skriver selskabet . Selskabet har inden for de seneste år foretaget store genplantninger af oliepalmer og kokosnøddepalmer , og UPB har store forventninger til disse genplantninger . - Det forventes , at disse arealer i løbet af de næste fire til fem år vil medføre en øget afgrødemængde produceret på omkostningseffektive prisniveauer , hedder det . United Plantation Berhad indgår som associeret selskab i den betydelige Plantage - gruppe , som også omfatter de børsnoterede Aarhus Olie , IPF , UIE og UPA . ( 1 MYR = 2 , 7256 kr . ) - Jørn Nurkka ( + 45 ) 33 96 96 55 . ( c ) Reuters Limited 1997 . 
