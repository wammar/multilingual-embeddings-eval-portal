ANALYSE - 30 pct større overskud i banker i 1 hlv . KØBENHAVN , 7 august ( Reuter ) - Et plus fra kursreguleringer af værdipapirer , der er mangedoblet i forhold til samme periode sidste år , har givet bankerne et resultat før skat , der er ca . 30 pct . større i første halvår 1997 , viser en gennemgang af de hidtil offentliggjorte regnskaber , som Reuters Finans har lavet . Hvis der ses bort fra den meget ustabile post med kursreguleringer afslører regnskaberne , at den egentlige bankdrift er forbedret med knap 10 pct . Netto rente - og gebyringtægterne er steget med godt fem pct . , mens udgifterne er steget med over 10 pct . Ledelsen i flere pengeinstitutter har angivet vækst og åbningen af nye filialer som årsag til de stigende omkostninger . I flere regnskaber går ledelsen i rette med Finanstilsynet , fordi tilsynet har pålagt pengeinstitutterne at nedskrive de ejendomme , bankerne bruger til hovedsæde og filialer . - Banken er ikke enig i Finanstilsynets pålæg , hvorfor vi er i gang med nøjere vurdering af de anvendte beregningsmetoder , skriver Skælskør Bank således i sit regnskab . Vestjysk Bank rejser samme problemstilling i sit regnskab . - Vi er uforstående overfor dette krav fra Finanstilsynet . Vi har derfor bragt sagen op overfor Finansrådet , som i et efterfølgende brev til Finanstilsynet stiller spørgsmålsteg ved , om tilsynet har hjemmel til at kræve denne ejendomsnedskrivning , hedder det i regnskabet , hvor Vestjysk Bank har været tvunget til at nedskrive bankens ejendomme med 11 , 6 mio . kr . Det beløb optræder derfor som en ekstraordinær post . Men et fald i udgifterne til tab og hensættelser på godt en fjerdedel er med til at pynte på pengeinstitutternes resultater i 1997 . Tabsprocenten kan i gennemsnit opgøres til 0 , 35 pct . , mens gennemsnittet i første halvår 1996 var 0 , 59 pct . Pengeinstitutternes udlån er steget 17 pct . i første halvår , mens indlån er steget ca . det halve , fremgår det af gennemgangen . Det er primært små pengeinstitutter , der har offentliggort tal indtil videre . Derfor repræsenterer pengeinstitutterne i undersøgelsen kun ca . 2 , 5 pct . af sektorens samlede balance . De tre største banker repræsenterer alene ca . 70 pct . af hele sektoren . - Ole Mikkelsen ( + 45 ) 33 96 96 54 . ( c ) Reuters Limited 1997 . 
