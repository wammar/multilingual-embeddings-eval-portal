Kursduk på yen koster Novo 160 mio kr i 97 - ØU . KØBENHAVN , 2 juni ( Reuter ) - En uheldig udvikling i kursen på yen risikerer at koste Novo Nordisk et tab på et trecifret millionbeløb i 1997 , skriver Økonomisk Ugebrev ( ØU ) mandag . Tabet skyldes blandt andet følgevirkninger af valutaspekulationer i 1995 , hvor Novo Nordisk kurssikrede sine indtægter i yen halvandet år frem , fremgår det . - Det dristige spil på valutarouletten , som betød en afvigelse af koncernens normale strategi , hvor der højst må kurssikres i 12 måneder frem , bar imidlertid frugt : Novo Nordisk scorede en ekstragevinst på yen - spekulationen på mindst 160 mio . kr . i 1996 , skriver ØU . Men i år er der ingen mulighed for at gentage succesen , da yen siden sit foreløbige højdepunkt i midten af 1995 blot er faldet dramatisk . - Dermed er Novo Nordisk nu tvunget til at kurssikre sine japanske forretninger på et markant lavere niveau end i 1995 , konkluderer ØU . - Ole Mikkelsen ( + 45 ) 33 96 96 54 . ( c ) Reuters Limited 1997 . 
