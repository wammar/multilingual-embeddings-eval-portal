CT / Bass - afgørelse ventes ultimo maj - CT - dir . KØBENHAVN , 2 maj ( Reuter ) - Det netop overståede britiske valg får Carlsberg - Tetley ( C - T ) til at tro på en snarlig afgørelse af konkurrencemyndigheders undersøgelse af den planlagte fusion med konkurrenten Bass . C - T ' s adm . direktør , Ebbe Dinesen venter en afklaring inden udgangen af indeværende måned . - Der kommer ingen afgørelse før efter dronningens tale til Parlamentet den 14 . maj . Vi skal nok ikke regne med nogen afgørelse før i slutningen af måneden , siger han . Ebbe Dinesen tilføjer , at selskabet allerede har haft følere ude hos det vindende Labour - parti , men det har ikke villet give sin holdning til kende over for C - T . - Vi har talt med Labour inden valget , men fik ingen klar tilkendegivelse . Vi ved derfor ikke , om det bliver en afgørelse i vores favør , fortsætter han . Godkendelsen af fusionen mellem de to bryggerier har været undervejs siden offentliggørelsen af aftalen den 25 . august sidste år . Carlsberg - Tetley ejes i øjeblikket ligeligt af Bass og Carlsberg . Bass ønsker at overtage hele C - T mod en aktiepost til Carlsberg på 20 pct . i Bass Gruppen . De britiske monopolmyndigheder har den 24 . marts i år afgivet sin indstilling til det britiske handels - og industriministerium , der har afventet udfaldet af det netop afsluttede valg . Det er nu op til den nye minister , at træffe en beslutning , og der er endnu ikke udnævnt nogen handels - og industri i England , hvilket Ebbe Dinesen venter vil ske i løbet af weekenden . - Jørn Nurkka ( + 45 ) 33 96 96 55 . ( c ) Reuters Limited 1997 . 
