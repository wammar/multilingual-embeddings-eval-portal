Astras halvårsresultat under forventninger . STOCKHOLM , 8 august ( Reuter ) - Den svenske medicinalkoncern Astra kunne i de første seks måneder af 1997 ikke leve op til aktieanalytikernes forventninger , selv om det økonomiske resultat steg fire pct . i forhold til samme halvår sidste år . Resultatet før skat udgjorde 7 . 014 mio . SEK og lå dermed under de forventede 7 . 180 mio . SEK . Omsætningen steg 13 pct . til 21 . 471 mio . SEK , godt hjulpet af stærkere udenlandske valutaer . Renset for valutaeffekter steg salget seks pct . Astras aktie faldt efter regnskabsmeddelelsen og ligger kl . 11 . 35 i kurs 146 , 0 eller 6 , 5 kr . lavere end torsdagens lukning . Danske Novo Nordisks aktie er efter offentliggørelse af svenskernes regnskab faldet 15 kr . til kurs 715 - en nedgang på 10 kr . fra torsdagens lukkekurs . Novo Nordisk fremlægger selv halvårsregnskab på onsdag den 13 . august . - Søren Linding Jakobsen ( + 45 ) 33 96 96 53 . ( c ) Reuters Limited 1997 . 
