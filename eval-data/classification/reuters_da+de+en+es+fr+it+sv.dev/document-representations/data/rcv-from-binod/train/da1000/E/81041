DS - tal peger i positiv retning for eksport - Uni . KØBENHAVN , 5 marts ( Reuter ) - Onsdagens handels - og betalingsbalancetal fra Danmarks Statistik ( DS ) peger i den positive retning , hvad angår den danske eksport , vurderer økonom Jesper Nielsen fra Unibank i en umiddelbar kommentar til onsdagens tal . Det sæsonkorrigerede handelsoverskud på 3 , 2 mia . kr . i december ligger væsentligt over konsenssuskønnet på 2 , 0 mia . kr . og medvirker til at give et noget mindre end ventet underskud på betalingsbalancen . - Det er værd at hæfte sig ved , at overskuddet på varebalancen i løbet af 1996 steg , siger Jesper Nielsen . ( c ) Reuters Limited 1997 . 
