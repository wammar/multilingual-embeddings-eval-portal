VARIANTSYSTEM INT PÅ VEJ MOD BØRSNOTERING - AXCEL . KØBENHAVN , 18 februar ( Reuter ) - Ledelsen i rulle - og pallecontainerproducenten , VariantSystem International ( VSI ) , har besluttet at udvide kapitalgrundlaget i virksomheden . Axcel IndustriInvestor vil i denne forbindelse erhverve 75 pct . af kapitalen i gruppen , mens de resterende 25 pct . skal ejes af de tidligere ejere , fremgår det af en meddelelse fra Axcel . - Det er hensigten , at VSI - gruppen skal børsnoteres indefor en årrække , skriver Axcel . Kapitaludvidelse er nødvendiggjort af selskabets ekspansionsplaner og som led i et generationsskifte . VSI - gruppen havde i regnskabsåret 1995 / 96 en omsætning på knap 250 mio . kr . , hvoraf hovedparten gik til eksport . Axcel IndustriInvestor ejes af FIH , Investeringsselskabet af 30 . 4 . 1992 , Kirkbi , PKA , Unibank og den hollandske De Nationale Investeringsbank . - Jørn Nurkka ( + 45 ) 33 96 96 55 . ( c ) Reuters Limited 1997 . 
