Ingen krudt i opdateret Radiometer - prognose - dir . KØBENHAVN , 17 april ( Reuter ) - Der vil ikke være meget " krudt " i den lovede melding om de opdaterede resultatforventninger for Radiometers 1996 / 97 - regnskab , der vil blive sendt til Fondsbørsen en af de nærmeste dage . Det siger adm . direktør i Radiometer og storaktionær Johan Schrøder til Reuters Finans torsdag . - Der er ikke noget krudt i det . Men når vi har sagt , at vi vil sende en meddelelse til Fondsbørsen , så gør vi det , siger Johan Schrøder . Denne udtalelse tyder således på , at selskabet fastholder sin gældende forventning om et ordinært resultat efter skat på 200 mio . kr . Dertil svarer Johan Schrøder dog : - Det har jeg ikke udtalt mig om . Han tilføjer imidlertid , at det er et spørgsmål om , hvor stor afvigelsen fra den nuværende prognose skal være , før man kan tale om " krudt " i denne sammenhæng . - Det har siden 1984 været min personlige tommelfingerregel , at en afvigelse på over 10 pct . fra prognosen bør medføre en justering . Vi har været tæt på denne gang , og det er derfor , vi har udtrykt lidt tvivl om udviklingen , præciserer Johan Schrøder . Radiometer holdt på grund af svigtende salg på to af selskabets hovedmarkeder , USA og Japan i første halvdel af regnskabsåret en dør åben for en nedjustering . - Til marts vil det blive overvejet , om den af den svage efterspørgsel i USA og det sent vedtagne statsbudget i Japan begrundede bagudsituation i første halvår for medico - segmentet vil få negativ betydning for årsresultatet , skrev Radiometer lettere kryptisk i december sidste år . Radiometers regnskabsår udløber med slutningen af april . Medico - koncernen omsatte i 1995 / 96 for 1 . 683 mio . kr . med et ordinært resultat efter skat på 200 mio . kr . - Søren Linding Jakobsen ( + 45 ) 33 96 96 53 . ( c ) Reuters Limited 1997 . 
