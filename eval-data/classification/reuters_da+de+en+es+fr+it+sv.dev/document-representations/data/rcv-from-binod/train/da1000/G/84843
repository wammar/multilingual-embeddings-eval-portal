SF utilfreds med kommune - aftale - Holger K . KØBENHAVN , 17 juni ( Reuter ) - SF er ikke tilfreds med nattens aftale mellem finansministeren og Kommunernes Landsforening ( KL ) om kommunernes budgetter for de kommende år . Det siger partiets leder , Holger K . Nielsen , til Reuters Finans . - Jeg synes ikke , det er nogen god aftale , siger han . Aftalen indebærer , at kommunerne for 1 , 5 mia . kr . mere i bloktilskud til næste år og tre mia . kr . mere i 1999 . Aftalen lægger op til , at en række kommuner bliver tvunget til at stramme skatteskruen yderligere for at forbedre servicen , skriver Ritzaus Bureau . - Mange kommuner vil ikke hæve skatten , fordi det er valgår , så resultatet af aftalen kan nemt blive serviceforringelser i mange kommuner . Lykketoft burde have givet kommunerne tre mia . kr . i bloktilskud allerede i 1998 , siger Holger K . Nielsen , der også mener , at skattestigningen er socialt skæv . - De bedst stillede går fri , fordi kommune - skatterne rammer det skrå skatteloft . Nogle af de højtlønnede får endda gavn af skattestigningen , fordi deres rentefradrag stiger , uden at de bliver ramt af de højere skatter , siger han . SF - lederen vil dog ikke for nuværende tage stilling til , om partiets vil stemme for aftalen . ( c ) Reuters Limited 1997 . 
