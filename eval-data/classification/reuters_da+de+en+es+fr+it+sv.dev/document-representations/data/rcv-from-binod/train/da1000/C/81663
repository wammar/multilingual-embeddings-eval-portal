Thrige - Titan venter 97 - resultat på niveau med 96 . KØBENHAVN , 18 marts ( Reuter ) - Maskin - og motorproducenten Thrige - Titan venter at komme ud af regnskabsåret 1997 med et resultat , der er på niveau med 1996 , fremgår det af koncernens årsregnskab , der blev offentliggjort tirsdag . - Under forudsætning af uændrede konjunkturforhold i resten af 1997 på hovedmarkederne i Europa og specielt i Tyskland forventes der for året en omsætning og et nettoresultat på niveau med 1996 , skriver ledelsen i regnskabet , der viste et nettoresultat på 16 , 9 mio . kr . og en omsætning på 761 mio . kr . ( c ) Reuters Limited 1997 . 
