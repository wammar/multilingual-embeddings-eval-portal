Carlsberg lancerer imagekampagne i Thailand - avis . KØBENHAVN , 23 maj ( Reuter ) - Carlsberg Brewery ( Thailand ) planlægger lanceringen af en imagekampagne i Thailand , som skal forbedre omdømmet for selskabets produkter , der har lidt under en lokal priskrig , fremgår det af avisen South Asia Bangkok Post . En stor kampagne omfattende tv - reklamer , reklamesøjler og anden reklame skal bringe bryggeriets salg op på niveau med Heineken , Becks og Kloster , oplyser Carlsberg Brewery ( Thailand ) Co . til avisen . - Vores reklameføring i Thailand har været svag , og vi skal til at opprioritere dette . Samtidig skal salg og marketing geares til at styre en produktionskapacitet på 600 mio . hekto liter årligt , siger selskabets direktør Sawat Sopa til avisen . Ifølge avisen ekspanderer Carlsberg Brewery ( Thailand ) i øjeblikket i Thailand , og selskabets nye bryggeri i Bang Ban er hovedstenen i denne ekspansion . Bryggeriet har en årlig produktion på 500 mio . hekto liter , mens det gamle bryggeri i Wang Noi producerer 100 mio . hekto liter . Carlsberg Brewery ( Thailand ) venter , at det nye bryggeri vil øge markedesandelen med mellem een og to pct . for hvert af selskabets mærker på markedet . Bryggeriet har således lanceret et nyt øl - mærke , Beer Chang , på markedet , som skal konkurrere med landets mest populære mærke Singha . Ifølge avisen har mærket opnået en markedsandel på 12 pct . , mens Carlsberg - øl sidder på tre pct . Carlsberg i Valby ejer otte pct . af aktiekapitalen i Carlsberg Brewery ( Thailand ) - Jørn Nurkka ( + 45 ) 33 96 96 55 . ( c ) Reuters Limited 1997 . 
