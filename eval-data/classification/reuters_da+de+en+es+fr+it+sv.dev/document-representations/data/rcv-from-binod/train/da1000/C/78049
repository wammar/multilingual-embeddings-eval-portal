DENKAS CLUB 8 MØBLER TRAK HALVÅRSRESULTAT OP . KØBENHAVN , 5 december ( Reuter ) - Club 8 Møbler , der er Denka Møbler koncernens største selskab , trak op i halvårsregnskabet , så koncernen kunne præsentere et resultat før skat på 6 , 2 mio . kr . i første halvår 1996 / 97 mod 0 , 5 mio . i den tilsvarende periode sidste år , fremgår det af regnskabet , der blev offentliggjort torsdag . - Omsætnings - og resultatudviklingen i koncernens største selskab , Club 8 Møbler A / S , har været meget tilfredsstillende , skriver ledelsen i regnskabsmeddelelsen . Til gengæld er ledelsen ikke tilfreds med udviklingen i datterselskabet Denka Møbler . - Resultatet i datterselskabet Denka Møbler A / S i halvåret er fortsat på et meget utilfredsstillende niveau især som følge af yderligere besluttede produktsaneringer , hvortil der er hensat fem mio . kr . i halvårsregnskabet . De to øvrige datterselskaber Zenia House A / S og Dencon A / S har realiseret de forventede positive resultater , hedder det i regnskabet . ( c ) Reuters Limited 1996 . 
