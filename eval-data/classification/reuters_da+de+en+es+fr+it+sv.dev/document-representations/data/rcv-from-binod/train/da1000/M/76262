Valuta - USD ude af stand til at holde dampen oppe . KØBENHAVN , 12 september ( Reuter ) - Den amerikanske dollar har tabt pusten i torsdag formiddags europæiske valutahandel , mens investorer med kort horisont tog profitten hjem ved niveauer over 110 yen og 1 , 51 DEM . USD holder sig omkring onsdagens niveau med kurserne 1 , 5085 USD / DEM og 110 , 00 USD / YEN . Dealere ser støtte for dollaren i 1 , 5070 D - Mark og i 109 , 90 / 80 yen . - Folk er blevet forsigtige , efter at dollaren ikke kunne holde sig over 110 yen og 1 , 5100 D - mark . Folk handler igen indenfor en " range " , med tendens til at ville teste bunden , siger Chris Tinker fra Standard Chartered . Pat Walsh fra West - LB i London mener dog , at dollaren vil kunne stå imod et pres . - Dollaren konsoliderer sig lige nu , og indtil videre ser bunden rimelig solid ud , siger han . Analytikere i markedet fortæller , at en rentestigning senere på måneden på 25 bp allerede er indregnet i dollaren . Ved tegn på inflation i dagens amerikanske PPI samt fredagens CPI - tal , vil troen på en kreditstramning fra Federal Reserve øges , forlyder det . Markedsforventningerne peger på en månedlig stigning i producent priserne på 0 , 2 pct . Den svenske inflation faldt med 0 , 4 pct . i august , hvor markedet havde ventet uforandrede forbrugerpriser . Den svenske krone er foreløbigt styrket til 4 , 4250 mod D - mark DEM / DKK USD / DKK FRF / DKK USD / JPY USD / DEM Torsdag 11 . 00 3 , 8545 5 , 8150 1 , 1280 110 , 05 1 , 5085 Onsdag 15 . 08 3 , 8550 5 , 8165 1 , 1285 110 , 25 1 , 5090 ( / clm ) . ( c ) Reuters Limited 1996 . 
