Radiometer - kurs afventer talknuseri - dealer . KØBENHAVN , 19 august ( Reuter ) - Kursen på Radiometers aktie forventes at blive handlet på niveauet 365 - 375 , indtil børshusenes aktieanalytikere har fordøjet en lettere kryptisk regnskabsmeddelelse for 1996 / 97 udsendt efter lukketid mandag , vurderer en dealer . Radiometer lukkede i reel handel mandag i kurs 330 og handles efter godt en times handel til 365 kr . trukket af et ekstraordinært stort udbytte på 50 kr . pr . aktie . - Aktien vil blive handlet i niveauet 365 - 375 på det store udbytte , men da der er en del uafklarede spørgsmål , afventer man kommentarer fra analytikerne , siger han . ( c ) Reuters Limited 1997 . 
