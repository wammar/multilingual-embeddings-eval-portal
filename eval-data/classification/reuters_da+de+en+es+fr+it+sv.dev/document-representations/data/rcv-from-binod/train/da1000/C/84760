Netcom udfordrer Tele DK på lokaltelefoni - blad . KØBENHAVN , 13 juni ( Reuter ) - Netcom Systems , der ikke blev tilgodeset ved Telestyrelsens uddeling af de nye mobilsystemer , DCS 1800 , har langt fra opgivet sine ambitiøse mål for det danske telemarked . Det svenske selskab er således klar med en ny og anderledes trådløs teknologi , der kan tage kampen op med Tele Danmark , skriver ComputerWorld . - Dermed gør det også det teleselskab , der ikke fik licens på at drive et af de fire nye DCS 1800 - net , sig klar til luftkrig om landets telekunder , skriver bladet i en temasektion om trådløse net . Tele Danmarks dominans på lokaltelefoni bliver med Netcoms initiativ de facto brudt . Teknologien hedder CDMA ( Code Division Multiple Access ) og er ikke set før i Danmark , fremgår det . Efter sommerferien vil svenskerne tilbyde mindre firmaer og boligforeninger trådløse telefon - og Internet - linier . De får samme kapacitet som Tele Danmarks ISDN - linier , men bliver 5 - 10 pct . billigere i såvel abonnement som minutpris . Netcom Systems forventer i løbet af to år at bygge trådløse net i 10 - 12 større danske byer , skriver ComputerWorld . Opbygningen af egne net er effekten af sidste års lovgivning om et frit telemarked . De trådløse teknologier er efterhånden kommet ned i en pris , så det kan betale sig at investere i egen infrastruktur frem for at leje linier hos Danmark . Andre selvbyggere tæller Uni - C og Holstebro Kommune . Netcom Systems tilbyder i dag sine kunder udlandstelefoni og teletrafik over bælterne ved at leje sig ind på Tele Danmarks fastnet . - Søren Linding Jakobsen ( + 45 ) 33 96 96 53 . ( c ) Reuters Limited 1997 . 
