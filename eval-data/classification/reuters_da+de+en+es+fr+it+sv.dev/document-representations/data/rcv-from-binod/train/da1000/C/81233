Vækstvirksomheder trues af ejere - MM . KØBENHAVN , 10 marts ( Reuter ) - Ejernes modstand mod kapitaltilførsel kan blive en alvorlig trussel mod væksten i en række mindre virksomheder , skriver Ugebrevet Mandag Morgen ( MM ) . - Imellem 400 og 1 . 000 af Danmarks godt 2 . 000 hurtigst voksende små og mellem store virksomheder har så spinkelt et økonomisk fundament , at de har behov for ny kapital , hvis de skal fortsætte væksten . Men alligevel ønsker kun en overraskende beskeden del af vækstvirksomhederne ny ejerkapital , skriver MM . Den konklusion bygger på en undersøgelse , som MM har gennemført blandt 2 . 200 små og mellemstore danske vækstvirksomheder . Årsagen til , at virksomhederne ikke ønsker at få tilført kapital er , dels at ejerne ikke på nogen måde vil afgive indflydelse , dels , at virksomhederne ikke mener , de har behov for ekstra kapital . - Redaktionen ( + 45 ) 33 96 96 56 . ( c ) Reuters Limited 1997 . 
