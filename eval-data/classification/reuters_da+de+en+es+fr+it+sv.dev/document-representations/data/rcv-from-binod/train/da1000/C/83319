Maersk Line - køb af Sea - Land oplagt - analytiker . KØBENHAVN , 2 maj ( Reuter ) - Maersk Line som køber af samarbejdspartneren Sea - Land er en oplagt mulighed , vurderer en dansk rederi - analytiker , der ønsker at være anonym . Dermed ligger han på linie med de spekulationer , shipping - avisen Lloyd ' s List bragte til torvs i sidste uge . I en leder om de seneste fusioner i containerskibsbranchen skrev avisen , at forholdet mellem Maersk Line og Sea - Land vil blive fulgt tæt . - Vil Sea - Lands moderselskab CSX beslutte sig for at sælge rederiet for at finansiere købet af Conrail , spurgte Lloyd ' s List . Dermed hentyder avisen til CSX ' køb af 42 pct . af jernbaneselskabet Conrail , som CSX netop nu er i færd med at finansiere gennem optagelsen af et lån på 2 , 2 mia . USD ( 14 , 5 mia . kr ) . Overtages Sea - Land af Maersk Line vil det fusionerede rederi få en global markedsandel på omkring 15 pct . , hvilket vil gøre rederiet til den absolut største på container - markedet . Netop størrelsen udgør et af problemerne ved en sammenlægning af de to selskaber . Ifølge samme analytiker ønsker de fleste afskibere to eller flere leverandører . Derfor kan et stort dominerende selskab eksempelvis få problemer med konkurrencemyndigheder , spår han . Der er til gengæld også fordele forbundet med en egentlig sammenlægning , lyder vurderingen . Yderligere reduktioner af omkostningerne står således lige for . Besparelserne kan dog gennemføres under alle omstændigheder , som det blandt andet ses i regnskabet for 1996 fra Maersk Line ' s ejer A . P . Møller Gruppen . Det udbyggede samarbejde mellem Maersk Line og Sea - Land bærer en væsentlig del af æren for det , siger analytikeren , og tilføjer , at der er udsigt til yderligere besparelser på den konto . - Stig Ørskov Pedersen ( + 45 ) 33 96 96 59 . ( c ) Reuters Limited 1997 . 
