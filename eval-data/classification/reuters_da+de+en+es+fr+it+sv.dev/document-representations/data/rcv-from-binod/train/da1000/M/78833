Valuta - USD tester højeste kurs i to år mod DEM . KØBENHAVN , 8 januar ( Reuter ) - Den amerikanske valuta stiger pænt onsdag eftermiddag , og ved åbningen af det amerikanske marked tester dollaren de højeste kursniveauer mod tyske D - mark i de seneste to år . - Det er forventninger om et højt tysk ledighedstal for december i morgen , der er en del af forklaringen , siger dealere . Bundesbank holder i morgen sit første ordinære rådsmøde i år , og offentliggørelsen af ledighedstallet er med til at øge spekulationerne om en renteændring , lyder forklaringen . Desuden har der verseret rygter om visse europæiske centralbankers opkøb af US - dollar i dag , og det er i sig selv med til at støtte den amerikanske valuta , fortæller dealerne . Dollaren nåede at bryde 1996 ' s stærkeste kurs på 1 , 5735 D - mark i det europæiske marked , og efter åbningen af USA har kursen været oppe i 1 , 5747 , hvor den ikke har befundet sig siden den første uge af 1995 . Kursen på USD - JPY er også styrket , og det er nu 116 yen - niveauet der testes , lyder flere valutahandleres vurdering . Mellem de europæiske valutaer er der kun små rolige bevægelser , og kronen holder det nye styrkede niveau ved 3 , 8135 over for D - marken . DEM / DKK USD / DKK FRF / DKK USD / JPY USD / DEM Onsdag 15 . 06 3 , 8135 5 , 9990 1 , 1285 115 , 70 1 , 5735 Onsdag 11 . 25 3 , 8130 5 , 9835 1 , 1280 115 , 60 1 , 5695 ( / klp ) . ( c ) Reuters Limited 1997 . 
