DANSKE AKTIER KAN STIGE TIL NYT REKORDNIVEAU . KØBENHAVN , 4 februar ( Reuter ) - Efter en stigning i KFX - indekset mandag på 2 , 08 point til 149 , 96 , der er ny all - time - high , venter en markedsdeltager tirsdag , at der igen kan blive sat ny rekord . - Jeg regner det for usandsynligt , at vi kan stige lige så meget som mandag , men de fleste faktorer indikerer nye stigninger , lyder vurderingen . Den amerikanske dollar ligger således fortsat stabilt omkring 164 DEM for 100 USD , ligesom renterne faldt på det amerikanske marked . Et lille fald i DJIA - indekset mandag ventes ikke at få indflydelse . ( c ) Reuters Limited 1997 . 
