Hollandsk regering ind i sag om Maersk - terminal . KØBENHAVN , 16 april ( Reuter ) - Det hollandske økonomiministerium blander sig nu i forhandlingerne om Maersk Line ' s opførelse af egne havneanlæg i Rotterdam . Ifølge Singapore - bladet Southeast Asia Business Times betragter den hollandske regering Maersk Lines fortsatte tilstedeværelse i Rotterdam som værende af " vital vigtighed for økonomien " . - Finansiel støtte menes dog ikke at være på dagsordenen , skriver bladet onsdag . Maersk Line forhandler i øjeblikket om etableringen af anlægget med havnemyndighederne og den nuværende operatør . Ifølge det hollandske dagblad Het Financieele Dagblad er planen , at Maersk Lines terminal skal have en kapacitet på en mio . containere om året . Den nuværende operatør ECT flytter i øjeblikket mere end 300 . 000 Maersk containere om året . - Stig Ørskov Pedersen ( + 45 ) 33 96 96 59 . ( c ) Reuters Limited 1997 . 
