Lene Espersen afviser borgelig svækkelse . KØBENHAVN , 4 marts ( Reuter ) - Det unge konservative folketingsmedlem , Lene Espersen , afviser , at udsigten til en borgelig regering er blokeret af sagerne om Per Stig Møllers og Hans Engells spirituskørsel . - Det er klart , at det hele ikke står rosenrødt lige nu . Men på længere sigt tror jeg ikke , det får nogen betydning for chancerne for en borgerlig regering , siger Lene Espersen tirsdag til Reuters Finans . Umiddelbart efter , at Hans Engells udtur på Helsingør - motorvejen blev kendt , sagde Lene Espersen ellers , at sagen ville svække de konservative . " En møgsag " kaldte hun dengang sagen om Hans Engells spirituskørsel . Sagen om Per Stig Møllers fortielse af sin egen spritdom betegner hun i dag som " skuffende " . - Det var helt klart en forkert beslutning ikke at fortælle om den . Det er naivt at tro , man kan holde det skjult , siger hun . Men ligesom hun støttede Hans Engell efter hans dummert , bakker hun i dag også op om Per Stig Møller . - Hvis bare Per Stig fortsætter ( som leder af partiet , red . ) , vil det ikke have nogen konsekvenser på lang sigt , siger hun . Lene Espersen mener heller ikke , at Per Stig Møllers fortielse vil ændre på mulighederne for at få en borgelig regering med støtte fra CD og Kristeligt Folkeparti ( KrF ) . Både KrFs leder , Jann Sjursen , og CDs leder , Mimi Jakobsen , har ellers de seneste dage udtrykt beklagelse over den konservative krise . Men ifølge Lene Espersen vil det ikke påvirke et eventuelt samarbejde mellem K og de to midterpartier . - CD og Kristeligt Folkeparti tog ikke afstand fra at samarbejde med de konservative . Men det er da klart , at de ikke vil give nogen løfter , som tingene står lige nu , siger hun . På fredag holder de konservative gruppemøde , hvor medlemmerne skal drøfte den aktuelle krise i partiet . Forud for mødet er flere gruppemedlemmer , ifølge de danske aviser , godt utilfredse med de kollegaer , som rådede Per Stig Møller til at tie stille om sin spritdom . Mest markant har partiets retsordfører , Helge Adam Møller udtalt sig . Han mener , at Per Stig Møller bør gå af som leder . Et krav , han tilsyneladende står alene med i gruppen . Selvom Helge Adam Møllers kritik af parti - lederen tilsyneladende er en solo - sang , vil den ifølge Lene Espersen ikke få konsekvenser for samarbejdet i gruppen . - Jeg er sikker på , at Helge Adam møller beholder sin post ( som retsordfører , red . ) , og jeg tror , vi kan snakke os til enighed om tingene på fredag , siger hun . Ifølge Jyllands - Posten tirsdag overvejer Helge Adam Møller at forlade K , hvis Per Stig Møller bliver som leder . Men overfor Ritzaus Bureau afkræfter han tirsdag morgen , at han er på vej ud af det kriseramte parti . - Jeg ved ikke , hvor de rygter kommer fra . Det er ikke fra mig . Jeg er konservativ , og jeg forbliver konservativ , så længe jeg har opbakning i min kreds og i folketingsgruppen , siger Helge Adam Møller til Ritzau . - Morten Bonde Pedersen ( + 45 ) 33 96 96 51 . ( c ) Reuters Limited 1997 . 
