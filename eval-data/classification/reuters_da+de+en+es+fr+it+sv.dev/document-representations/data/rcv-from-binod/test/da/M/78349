Valuta - DEM styrket efter Bundesbank - udtalelse . KØBENHAVN , 17 december ( Reuter ) - Den tyske D - mark ligger styrket i det europæiske valutamarked tirsdag formiddag . - Det er en svækket US - dollar , og Bundesbank - kritik af EU stabilitetspagten , der har sendt prisen på den tyske valuta op , siger valutahandlere . Cheføkonom i Bundesbank , Otmar Issing , kritiserer i dagen udgave af The Financial Times den aftale om budget - disciplin i EU , som blev indgået sidste fredag . Issing er utilfreds med manglen på " automatiske " sanktioner over for de lande , der overskrider de tilladte budgetunderskud . - Man kan ikke være tilfreds med en beslutningsmekanisme , hvor det er de potentielle budgetoverskridere , der skal dømme de nuværende syndere , sagde Otmar Issing til The Financial Times . I sin månedlige rapport vurderer Bundesbank , at D - marken nu har nået det korrekte niveau efter styrkelserne i hele 1995 . - Valutakursen afspejler nu i det store og hele de fundamentale økonomiske forhold , skriver Bundesbank DEM / DKK USD / DKK FRF / DKK USD / JPY USD / DEM Tirsdag 11 . 29 3 , 8260 5 , 9175 1 , 1335 113 , 65 1 , 5465 Mandag 15 . 10 3 , 8265 5 , 9450 1 , 1340 113 , 75 1 , 5545 ( / klp ) . ( c ) Reuters Limited 1996 . 
