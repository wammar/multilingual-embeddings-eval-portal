POLSK OPKØB SKAL STYRKE NKT CABLES I ØSTEUROPA . KØBENHAVN , 27 februar ( Reuter ) - Med et tilbud til de nuværende ejere om køb af aktierne i den polske kabelfabrik , Slaska Fabryka Kabli SA ( SFK ) , ønsker NKT Cables at positionere sig på de østeuropæiske vækstmarkeder . Det fremgår torsdag af en pressemeddelelse fra NKT . - For NKT Cables er målet med et majoritetsejerskab af SFK at positionere sig på de østeuropæiske vækstmarkeder med et bredt program af kabelprodukter , der kommer fra såvel SFK som fra NKT Cables i Danmark , skriver NKT . NKT Cables har ifølge en polsk avis budt 27 , 9 zloty per aktie i SFK . NKT Cables ejer på nuværende tidspunkt 25 pct . af SFK , mens Investeringsfonden for Østlandene ( IØ ) ligeledes ejer 25 pct . af aktiekapitalen . SFK , som fremstiller installationskabler , bøjelige ledninger og emaljetråd , har en årlig omsætning på knap 300 mio . kr . og ca . 400 ansatte . - Jørn Nurkka ( + 45 ) 33 96 96 55 . ( c ) Reuters Limited 1997 . 
