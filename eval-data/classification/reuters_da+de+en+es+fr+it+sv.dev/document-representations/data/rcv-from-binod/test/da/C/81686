Tele DK venter markedstab i 1997 - Würtzen . KØBENHAVN , 18 marts ( Reuter ) - Tele Danmark forudser betydelige tab af markedsandele i 1997 , fremgår det af en pressemeddelelse udsendt i forbindelse med årsregnskabet for 1996 . - Liberaliseringen af telefoniområdet vil resultere i intensiveret konkurrence i 1997 , og Tele Danmark må i en grad , der bl . a . vil afhænge af kommende lovgivning , imødese betydelige tab af markedsandele , udtaler selskabets adm . direktør , Hans Würtzen . Han forventer imidlertid , at strukturrationaliseringerne og øget omsætning på de såkaldte satsningsområder vil skabe basis for bedre driftsresultat i 1997 end i 1996 . ( c ) Reuters Limited 1997 . 
