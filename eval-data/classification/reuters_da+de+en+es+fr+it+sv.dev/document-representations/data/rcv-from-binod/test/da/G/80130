LANDSRET SÆTTER HØJT TEMPO I GRUNDLOVSSAG OM EU . KØBENHAVN , 12 februar ( Reuter ) - Regeringens optimisme med hensyn til en hurtig afvikling af Grundlovssagen om Danmarks EU - medlemskab er øget efter , at landsretten kun brugte et døgn på at behandle sagsøgernes begæring om udlevering af en række fortrolige dokumenter fra Folketingets Europaudvalg . - Vi tror på , at domsforhandlingerne kan gennemføres allerede i maj , hvilket kan give en dom i juni , siger Laurids Mikaelsen , der er chef for juridisk tjeneste i Udenrigsministeriet og leder af regeringens koordinationsgruppe i Grundlovssagen . Landsretten afviste sent tirsdag sagsøgernes genfremsatte begæring om , at få udleveret dokumenterne . Begæringen blev fremsat påny , efter at sagsøgerne - 10 EU - skeptikere - ændrede anklagen i sagen til at omhandle Danmarks tilslutning til Rom - traktaten i 1972 og ikke bare underskriften på Maastricht - traktaten i 1993 . Professor dr . jur . Ole Krarup , der sammen med advokat Christian Harlang varetager sagen for sagsøgerne , havde onsdag ikke besluttet sig for , om Landsrettens kendelse ville blive kæret , som det skete i november , da Landsretten første gang afviste begæringen . Den gang ønskede sagsøgerne begæringen om udlevering af dokumenterne behandlet af Højesteret , men blev afvist af Procesbevillingsnævnet , der afgør om sager skal for Højesteret . Hvorefter sagsøgerne anlagde sag mod Procesbevillingsnævnet . Næste skridt i Grundlovssagen kommer 27 . februar , hvor sagsøgerne skal aflevere deres næste processkrift . Derudover er der retsmøder i sagen mod Procesbevillingsnævnet 13 . og 14 . marts . Ole Krarup venter , at landsretten vil forsøge at overholde tidsplanen og gennemføre retsmøder i maj . Hvor lang tid Højesteret herefter skal bruge på sagen , er der ikke mange , der tør byde på . Laurids Mikaelsen spår en dom i foråret 1998 , mens professor i EU - og folkeret Hjalte Rasmussen for nyligt i sin bog " Folkestyre , Grundlov og Højesteret " spåede en Højesteretsdom på et eller andet tidspunkt mellem oktober 1998 og juni 1999 . - Stig Ørskov Pedersen ( + 45 ) 33 96 96 59 . ( c ) Reuters Limited 1997 . 
