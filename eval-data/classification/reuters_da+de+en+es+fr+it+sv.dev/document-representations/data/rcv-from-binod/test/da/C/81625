ISS Europe vil være markedsleder . KØBENHAVN , 18 marts ( Reuter ) - ISS Europe , der opererer i en lang række lande , satser på at blive markedsleder på sine markeder . Det fremgår af ISS - koncernens 1996 - regnskab . - Det er ISS Europes strategi at blive markedsleder med fokus på levering af kvalitetsservices på de markeder , hvor man driver forretning . Hvor ISS har en betydelig markedsposition og har udviklet specialserviceselskaber , opnås bedre overskudsmarginer , hedder det i regnskabsmeddelelsen . Udviklingen på ISS Europes markeder har været vidt forskellig i 1996 , fremgår det af regnskabsmeddelelsen . - ISS ' aktiviteter i Schweiz , Portugal , Storbritannien , Irland og Grækenland viste stærk organisk vækst . Den organiske vækst var beskeden i Holland , Belgien og Luxembourg . I Tyskland , Frankrig og Spanien var der negativ organisk vækst , skriver koncernen . - Morten Bonde Pedersen ( + 45 ) 33 96 96 51 . ( c ) Reuters Limited 1997 . 
