NY - INDSAT K - LEDER EFTERLYSER VELFÆRDSREFORM . KØBENHAVN , 24 februar ( Reuter ) - De konservatives ny - indsatte leder , Per Stig Møller , efterlyste en reform af velfærdsstaten , da han mandag eftermiddag holdt pressemøde på Christiansborg . - Vi har brug for gennemgribende ændringer af velfærdssamfundet og af arbejdsmarkedet . Vi har en kolossal arbejdsstyrke , som vi har brug for , men som vi alligevel nægter adgang til arbejdsmarkedet , sagde han , og henviste til , at en million danskere i dag er på overførselsindkomster . Det er ifølge Per Stig Møller 100 . 000 flere end i 1991 . Ifølge Per Stig Møller mister mange danskere i dag deres job pga . af den mere og mere liberaliserede internationale handel . - De , der mister deres job pga . globaliseringen , skal vi finde andre job til . Derfor er det afgørende , at vi kan stå os i konkurrencen på verdensmarkedet , sagde Per Stig Møller , der lagde vægt på , at eksporten skal styrkes . - Vi skal styrke eksporten . Det kræver bedre uddannelse . Og derfor har vi også brug for en forskningsreform og en uddannelsesreform , sagde han . Netop på grund af de radikales manglende vilje til at reformere velfærdsstaten , afviste Per Stig Møller , at hans parti kan danne regering med det lille midterparti . - Jeg har ikke meget tiltro til , at de radikale er villige til at reformere velfærdsstaten . Marianne Jelved har tidligere lanceret tanken , men hun har trukket sig tilbage igen . Men jeg håber de radikale vender tilbage til det synspunkt igen , sagde Per Stig Møller på pressemødet . Pressemødet fandt sted umiddelbart efter et gruppemøde på Christiansborg , hvor Per Stig Møller blev konstitueret som partiets ny leder . Han forklarede , at den formelle indsættelse af ham som leder for partiet skete med opbakning fra alle folketingsgruppens medlemmer . - Morten Bonde Pedersen ( + 45 ) 33 96 96 51 . ( c ) Reuters Limited 1997 . 
