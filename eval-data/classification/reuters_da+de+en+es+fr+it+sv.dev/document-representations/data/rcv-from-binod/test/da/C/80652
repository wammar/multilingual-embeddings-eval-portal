TELE DK - KONKURRENT KLAR MED NYE TELETJENESTER . KØBENHAVN , 25 februar ( Reuter ) - En af de konkurrenter , der har meldt sig på Tele Danmarks hjemmebane , NetCom Systems Danmark , forsøger nu at tage endnu en bid af telekagen ved at lancere flere nye teletjenester . - 1001 - opkald til mobiltelefoner , nummeroplysning , gratis - samtaler samt tilbud om at få et af NetComs egne 77 - telefonnumre - er tjenester , som NetCom i løbet af 1997 ønsker at tilbyde kunderne , hedder det i NetComs danske nyhedsbrev . NetCom har erklæret sig selv som " markedets prispresser " og vil derfor tilbyde tjenesterne til billigere takster . - De produkter , vi planlægger at lancere i år , kommer til at ligge i gennemsnit 10 pct . under den markedsdominerende konkurrents , lover NetComs salgs - og marketingsdirektør Kjell Nilsson . NetCom konkurrerer i forvejen med Tele Danmark på udlandstelefoni og landstrafikken over Storebælt . - Uffe Hansen ( + 45 ) 33 96 96 58 . ( c ) Reuters Limited 1997 . 
