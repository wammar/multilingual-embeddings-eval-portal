HIGHTECH VIRKSOMHEDER LOKKES TIL KINA - INGENIØREN . KØBENHAVN , 17 januar ( Reuter ) - Kina lokker nye højteknologiske virksomheder til landet ved at tilbyde to års skattefrihed , halv skat i de tre efterfølgende år og en generel selskabsskat på 15 pct . Det er Kinas tilbud til udenlandske innovative virksomheder i fem udvalgte økonomiske zoner , fremgår det fredag af Ingeniøren . - Målet er at skaffe udenlandsk kapital til landet og fremme den højteknologiske udvikling . Og det går strygende , siger direktøren for GN Danavox i provinsen Fujian , Uffe Christensen , til Ingeniøren . Ifølge Uffe Christensen er Kinas tilbud til virksomhederne en stor succes . - Det går utroligt stærkt i øjeblikket . Jeg behøver bare at have været væk i en måneds tid , så er der blevet bygget en ny fabrik i nabolaget . Modsat er det i Danmark svært at få øje på den helt store udvikling , siden jeg forlod landet i 1986 , fortsætter han . GN Danavox har siden 1987 haft egen produktionsvirksomhed i landet , og ifølge Uffe Christensen , gik der to år før , der kom et økonimisk overskud ud af produktionen . - Det er derfor ikke uden betydning at have de økonomiske fordele , som de kinesiske myndigheder har givet virksomheder som vores . Med også udsigten til fodfæste på dette marked var fristende , siger Uffe Christensen . ( / jnu ) . ( c ) Reuters Limited 1997 . 
