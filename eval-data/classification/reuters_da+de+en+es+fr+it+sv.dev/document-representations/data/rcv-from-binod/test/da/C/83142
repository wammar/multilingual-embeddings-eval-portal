Kbh Luft udbygger fragtposition med nyt toldcenter . KØBENHAVN , 29 april ( Reuter ) - Københavns Lufthavne satser hårdt på at udbygge sin position som hovedlufthavn for såvel passager - som fragttrafikken i det nordlige Europa . Den seneste synlige investering er et nyt veterinær - og toldcenter for luftfragten , som blev indviet tirsdag . - Det nye veterinær - og toldcenter i Københavns Lufthavn skal dels varetage al toldekspedition af import og eksport , dels være en veterinær grænsestation for store dele af Nordeuropa , skriver Københavns Lufthavne . I takt med , at det fælles Europa er blevet opbygget , har EU stillet en række skærpede krav til fragt af levende dyr . Det har betydet , at flere lufthavne har mistet en sådan ret . - Københavns Lufthavn kan også fremover , efter ibrugtagen af Europas mest moderne luftfragt - veterinærcenter , håndtere alle former for luftfragt , skriver Københavns Lufthavne . Det nye toldcenter er kun en mindre del af den igangværende udbygning af Københavns Lufthavn . Der er ydermere investeret over 100 mio . kr . i nye fragtstandpladser , mens DHL og Copenhagen Cargo Center har investeret tilsvarende beløb i fragtterminaler . I 1998 vil et nyt SAS Cargo Center til ca . 500 mio . kr . stå færdig . - Søren Linding Jakobsen ( + 45 ) 33 96 96 53 . ( c ) Reuters Limited 1997 . 
