TÆND SIGNALLAMPE FOR RENTEKONVERGENS - UNIBANK . KØBENHAVN , 14 oktober ( Reuter ) - Unibank Markets hæver en advarende pegefinger mod at tro for meget på en forlængelse af den seneste tids europæiske rentekonvergens , fremgår det af bankens ugentige renteanalyse . - Men i denne eu ( ro ) foriske stemning er det på sin plads at løfte en advarende finger , skriver banken og nævner fire forhold , som støtte for at indtage en mere forsigtig holdning på de europæiske rentemarkeder . For det første har den ti - årige tyske rente brudt gennem 6 pct . i nedadgående retning , og renter er dermed ikke langt fra den historiske bund . For det andet , peger Unibank Markets på , at den økonomiske aktivitet i Tyskland er stigende , og for det tredie vurderes det amerikansk - tyske rentespænd at være relativt højt . Endeligt påpeger Unibank Markets , at rentekonvergensen til Tyskland er sket meget hurtigt , meget langt og stort set uden korrektioner . På kort sigt er der ifølge bankens analytikere imidlertid flere faktorer , der peger på yderligere konvergens mellem de europæiske rentemarkeder på kort sigt . Her peger Unibank Markets på de amerikanske forbrugerpriser onsdag og tyske pengemængdetal hen mod slutningen af ugen . Afgørende for en fortsat indsnævring af rentespændene mod Tyskland er et fald i de tyske renter . - Den tyske risikofaktor er ikke bare 1 : 1 . Falder renten mere , vil tendensen være stærkere rentefald på randmarkederne . Stiger renten i Tyskland , vil randmarkederne med stor sandsynlighed blive ramt hårdere , skriver Unibank Markets . ( / slj ) . ( c ) Reuters Limited 1996 . 
