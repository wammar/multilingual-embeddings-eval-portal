SF - fmd tæt på at anbefale nej til traktat - kilde . KØBENHAVN , 1 juli ( Reuter ) - SF ' s formand Holger K . Nielsen er ifølge en central kilde i partiet tæt på at anbefale et nej til EU - traktaten . Han vil på et pressemøde tirsdag kl . 15 fremsætte sine udtalelser . - Holger er bange for at splitte SF ' s vælgere med katastrofale følger for partiet , hvis han anbefaler et ja . Vore vælgere er i 25 år blevet forvænt med , at alt med EU er dårligt , og de vil derfor opfatte en SF - anbefaling af et ja som forræderi . Det er nærmest sådan , at formanden opfatter situationen , siger kilden til Reuters Finans . Det er denne historiske ballast , som nu er blevet SF ' s store problem . Det kan også blive regeringens , hvis SF ' s diskussioner påvirker Socialdemokratiets vælgere i samme retning . Ifølge kilden er bølgerne internt gået højt siden afslutningen af EU - mødet i Amsterdam , hvor regeringscheferne indgik forlig om den nye EU - traktat . Der var lagt op til , at SF ' s ledelse først skulle melde klart ud i løbet af august som oplæg til det ekstraordinære SF - landsmøde 6 . - 7 . september . Men en række ledende SF ' eres anbefaling af nærmest et ja her i juni har bragt Holger K . Nielsen i en penibel situation , og formanden føler derfor , at han allerede nu må melde mere klart ud om sin holdning . - Holger holder kortene tæt ind til kroppen , men ud fra vore interne diskussioner går vi ud fra , at han i dag enten vil komme med meget stærke forbehold til Amsterdam - traktaten , eller anbefaler et nej , siger kilden . Hvis SF - formanden anbefaler et nej , ventes det , at såvel forretningsudvalg som hovedbestyelse på deres møder i midten af august vil følge ham , og at landsmødet til september også gør det . Omvendt tør Holger K . Nielsen ikke imødese den situation , hvor hele SF ' s ledelse anbefaler et ja , hvorefter landsmødet beslutter sig for et nej . - Så vil Holger have mistet meget af sin autoritet , og det kan betyde formandsskifte , vurderede kilden . - Erik Matzen ( + 45 ) 33 96 96 51 . ( c ) Reuters Limited 1997 . 
