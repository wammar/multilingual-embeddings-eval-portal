Sonofon overvejer at leje DSB - kabler - Sonofon . KØBENHAVN , 12 maj ( Reuter ) - Sonofon overvejer at indgå en lejeaftale med DSB om at sende mobiltelefon - samtaler gennem de lyslederkabler , som DSB har gravet ned langs de danske hovedjernbanelinjer , siger Sonofons Corporate Relations Manager , Allan Koch , til Reuters Finans . - Det kan meget vel tænkes , at der er basis for en aftale med DSB , siger han til Reuters Finans . Tidligere på året forhandlede teleselskabet Global One med DSB om at leje en del af den ledige kapacitet i DSB ' s lyslederkabler , som etaten i forvejen bruger til at fjernstyre signalerne langs togstrækningerne . Forhandlingerne brød dengang sammen , fordi Global One og DSB ikke kunne blive enige om prisen . Efterfølgende meddelte DSB , at etaten fortsat er interesseret i at leje en del af kapaciteten i de kraftige lysledere ud . - Men vi har ikke fået nogen henvendelse fra Sonofon , endnu , siger journalist Ole Hansen i DSB ' s kommunikationsafdeling . Til gengæld har Sonofon indgået en aftale om at benytte de 200 km . lyslederkabler , som elselskabet NESA i øjeblikket råder over i det meste af HT - området , oplyser Allan Koch . Elselskabet er i gang med at udbygge sit net af lyslederkabler med yderligere 100 km . NESA bruger kablerne til at regulere strømproduktionen ude på transformator - stationerne . Blandt teleselskaberne ejer kun Tele Danmark sit eget lyslederkabel - net i dag . Her har Sonofon lejet sig ind for at kunne sende sine mobilsamtaler rundt i det landsdækkende maste - net , som Sonofon i dag selv har bygget op . - Morten Bonde Pedersen ( + 45 ) 33 96 96 51 . ( c ) Reuters Limited 1997 . 
