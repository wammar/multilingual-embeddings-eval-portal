Forsikringsselskaber laver kampagne mod biltyveri . KØBENHAVN , 6 marts ( Reuter ) - Forsikringsoplysningen og forsikringsselskaberne indleder nu en kampagne , som skal begrænse det omfattende tyveri af biler , oplyser Forsikringsoplysningen torsdag . Flere af selskaberne har valgt anledningen til , at markedsføre særlige tilbud overfor bilkunderne . - Ud fra rent økonomiske betragtninger vil der for de fleste af selskabers vedkommende ikke være noget stort økonomisk incitament til det , skriver Forsikringsoplysningen . Biltyverierne er et stigende problem for forsikringsselskaberne , og alene i 1996 blev der stjålet op imod 40 . 000 biler . Ud af selskabernes samlede udgifter på kaskoforsikringer på i alt 3 , 7 mia . kr , er det kun de 400 mio . kr . , der udbetales i forbindelse med udgifter til tyveri og tyveriforsøg på biler . - Det er således begrænset , hvor meget bilforsikringspræmien kan nedsættes , hedder det videre . Forsikringsselskaberne er med et bidrag på en mio . kr . hovedsponsoren bag kampagnen . - Jørn Nurkka ( + 45 ) 33 96 96 55 . ( c ) Reuters Limited 1997 . 
