Ny licens støtter international strategi - Würtzen . KØBENHAVN , 1 august ( Reuter ) - Tele Danmarks del i den østrigske DCS 1800 licens , som fredag blev tildelt konsortiet Connect Austria , understøtter Tele Danmarks internationale strategi , siger adm . direktør Hans Würtzen i en kommentar . - Dette ( tildelingen af licensen , red . ) stemmer med Tele Danmarks internationale strategi og understøtter koncernens øvrige aktiviteter i Europa , siger han . Tele Danmark har en andel på 15 pct . af konsortiet , der desuden omfatter norske Telenor , engelske Orange , tyske VIAG , østrigske Radex Heraklith og den østrigske bank , Constantia . Licensbetalingen udgør 2 , 3 mia . ATS ( ca . 1 , 245 mia . kr . ) , og licensen løber i 20 år . - Konsortiet kan allerede være i gang med opbygninge af det nye net i løbet af to uger . Med DCS 1800 licensen vil vi tilbyde de østrigske telebrugere attraktive mobilløsninger og løsninger , som også kan konkurrere med fastnetløsninger , siger Hans Würtzen . - Per Bech Thomsen ( + 45 ) 33 96 96 56 . ( c ) Reuters Limited 1997 . 
