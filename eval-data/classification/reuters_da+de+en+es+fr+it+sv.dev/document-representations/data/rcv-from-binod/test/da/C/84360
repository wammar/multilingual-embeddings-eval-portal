Midtbank anbefaler Danisco - aktie efter tilbagefald . KØBENHAVN , 3 juni ( Reuter ) - Midtbank anbefaler sine kunder at købe Danisco - aktier , da de ubegrundet ikke har kunnet følge trit med markedet . Det fremgår af bankens ugentlige markedskommentar , Finans Fokus . - I år har Danisco udviklet sig 12 pct . dårligere end markedet , hvilket vi anser for en god købsmulighed , skriver Midtbank . Aktien handles til en P / E - værdi på 15 , hvilket Midtbank ikke anser for specielt krævende , da Danisco har udvist en stabil fremgang i indtjeningen . Midtbank ser således frem til et positivt årsregnskab fra selskabet ultimo juni . - Søren Linding Jakobsen ( + 45 ) 33 96 96 53 . ( c ) Reuters Limited 1997 . 
