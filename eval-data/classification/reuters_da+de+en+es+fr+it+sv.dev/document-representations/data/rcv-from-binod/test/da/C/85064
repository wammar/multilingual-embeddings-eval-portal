ISS ser snarligt gennembrud for børneomsorg i DK . KØBENHAVN , 23 juni ( Reuter ) - ISS forventer i løbet af få dage at kunne annoncere den danske servicekoncerns gennembrud inden for børneomsorg i Danmark , oplyser adm . direktør for ISS ' skandinaviske division , Sven Ipsen . - Forhåbentlig kan vi inden for få dage annoncere vores første kontrakt inden for børneomsorgsområdet , siger Sven Ipsen til Reuters Finans . Det vil indebære , at ISS for første gang skal til at drive børnehaver i Danmark . I marts oplyste Sven Ipsen , at ISS arbejdede på et dansk koncept for børnepasning . Både borgmesteren i Græsted - Gilleleje og i Lyngby - Taarbæk udtrykte dengang interesse for private børnehaver . - Vi er interesserede , når ISS er klar med et koncept , sagde Lyngby - Taarbæks borgmester Kaj Åge Ørnskov til Reuters Finans dengang . ISS er allerede i fuld gang med at udbygge sine aktiviteter inden for omsorgsområdet , som koncernen venter sig meget af . ISS er startet med ældreomsorg i Sverige , der er i hastig udvikling . I Norge startede ISS den 1 . juni driften af et plejehjem i byen Asker efter svensk model . - Søren Linding Jakobsen ( + 45 ) 33 96 96 53 . ( c ) Reuters Limited 1997 . 
