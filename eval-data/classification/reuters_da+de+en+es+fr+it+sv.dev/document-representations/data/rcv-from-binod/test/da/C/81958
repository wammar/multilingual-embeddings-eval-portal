Phønix - ansatte " meget glade " for Rieber - køb - RB . KØBENHAVN , 21 marts ( Reuter ) - Blandt medarbejderne på Phønix Contractors i Vejen er der glæde over , at norske Rieber & Søn har overtaget virksomheden . Det skriver Ritzaus Bureau fredag . Ikke mindst er medarbejderne tilfredse med , at nordmændene har meddelt , at Rieber vil drive Phønix videre så vidt muligt med det samme antal medarbejdere . Den norske koncerns vejdirektør , Olav Daviknes , har dog ikke givet nogen garanti for , at der ikke vil ske fyringer efter overtagelsen . Alligevel er medarbejderne godt tilfredse med , at det ikke blev danske Icopal , der skal overtage virksomheden . - Vi er meget glade for Rieber - løsningen , og vi er da klar over , at der ikke findes livsvarige jobgarantier , siger fællestillidsmand Hans - Jørgen Levesen fra Phønix Contractors til Ritzau . - Phønix har tidligere tilpasset sig branchens op - og nedgangsture , og sådan vil det også være fremover . Vi fik fra Rieber en garanti for , at man vil bevare navn og hovedsæde i Vejen , og det var garanti nok for os , tilføjer Hans - Jørgen Levesen . Rieber & Søn vil møde en " utroligt " motiveret arbejdsstyrke , hvor det modsatte " nok " ville have været tilfældet , hvis Icopal eller Superfos havde sejret , understreger Hans - Jørgen Levesen . - Redaktionen ( + 45 ) 33 96 96 56 . ( c ) Reuters Limited 1997 . 
