Wessel & Vett kan stige til kurs 600 - Amtsspar Fyn . KØBENHAVN , 21 maj ( Reuter ) - Aktierne i Stormagasin - og ejendomsselskabet Wessel & Vett kan stige op til kurs 600 i de kommende måneder , mener analytikere hos Amtssparekassen Fyn . - Amtssparekassen forventer , at Wessel & Vett i de kommende måneder vil nærme sig kurs 600 . Det begrundes dels i stigende indtjening og dels i en stigende tro på , at ejendommene kan sælges til de bogførte værdier , skriver analytikerne i bladet Impuls , som sparekassen udgiver . Selskabet offentliggjorde årsregnskab i begyndelsen af maj , og det afslørede markant fremgang , da det ordinære resultatet steg til 60 , 9 mio . kr . fra 24 , 4 mio . kr . året før . Før offentliggørelsen af regnskabet lå selskabets aktier i underkanten af kurs 500 , men er siden steget . - Efter gennembruddet af kurs 500 er der teknisk set gået køb i aktien med et kortsigetet potentiale op til kurs 560 , hedder det i analysen . Amtssparekassen gør opmærksom på , at når aktierne handles ved kurs 510 til en P / E på 25 , 9 , er der tale om en rabat på 22 pct . i forhold til de bogførte værdier . - Ole Mikkelsen ( + 45 ) 33 96 96 54 . ( c ) Reuters Limited 1997 . 
