OBLIGATIONSMARKED VIL FORTSAT STIGE - JYSKE ( RPT ) . KØBENHAVN , 31 januar ( Reuter ) - Der er i den kommende uge udsigt til et fortsat stigende obligationsmarked , vurderer økonomerne i Jyske Bank i den seneste udgave af Ugebrevet fra Handelsområdet . - Det amerikanske marked har i januar måned konsolideret sig i et snævert handelsinterval mellem kurs 110 og 112 for den 30 - årige future . Vi forventer , at markedet snart bryder gennem kurs 112 og dermed går ind i en stigende trend . Det vil også betyde stigninger på det danske og tyske obligationsmarked , skriver Jyske Bank . Ifølge økonomerne er det danske obligationsmarked præget af rigelig likviditet , pga . udtrukne obligationer og kuponrenter , som endnu ikke er reinvesteret . - Pensionskasser og andre porteføljemanagers er tilbageholdende med at investere i obligationer på det nuværende kursniveau . Denne situation med rigelig likviditet , moderat økonomisk vækst , høj arbejdsløshed samt lav inflation gør , at risikoen for større kursfald er begrænset . Kun større kursfald på det amerikanske marked , som vi ikke forventer , kan ødelægge dette billede , hedder det videre . Jyske Bank anbefaler køb af realkreditobligationer og begrunder anbefalingen med den stejle rentestruktur , samt økonomernes forventning om at rentespændet mellem 6 pct . enhedsobligationer 2026 og 8 pct . danske stat 2006 indsnævres fra de nuværende 118 bp til 100 bp . Helt konkret anbefaler Jyske Bank , at man køber 6 pct . og 7 pct . 20 - årige realkreditobligationer . ( / jnu ) . ( c ) Reuters Limited 1997 . 
