Scanola går uden om Aarhus Olie - Scanola . KØBENHAVN , 7 marts ( Reuter ) - Protein - og oliefabrikken Scanola i Århus går uden om nabovirksomheden Aarhus Olie i bestræbelserne på at overleve . Af en meddelse fremgår det , at Scanola nu har indgået en tre - årig samarbejdstale med det schweiziske Finagrain , der sikrer at Scanola kan udnytte sin produktionskapacitet på knap 200 . 000 tons råvarer årligt . Scanola har siden efteråret 1996 kørt på halv kraft med underskud til følge . Et markant fald i den danske avl af raps har ramt Århus - virksomheden hårdt , der i flere måneder har været lukningstruet . Aarhus Olie , der ligesom Scanola er placeret på havnen i Århus , har flere gange været nævnt som en mulig samarbejdspartner for Scanola . Ikke mindst fordi Aarhus Olie har døjet med manglende produktionskapacitet . Aarhus Olie er dog netop ved at afslutte en udvidelse af sin produktionskapacitet . - Stig Ørskov Pedersen ( + 45 ) 33 96 96 59 . ( c ) Reuters Limited 1997 . 
