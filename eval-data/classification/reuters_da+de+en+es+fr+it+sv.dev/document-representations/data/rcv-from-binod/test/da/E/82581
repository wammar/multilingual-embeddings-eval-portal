Dramatiske følger for boligejere med flexlån - ØU . KØBENHAVN , 14 april ( Reuter ) - Danske boligejere med hang til flexlån risikerer en dramatisk stigning i termindsydelesen ved en stigning i den korte rente . Det vurderer Økonomisk Ugebrev . - Stiger den korte rente med blot to pct . point i løbet af et år - en stigning , som er forekommet i alt tre gange siden 1986 - vil det med et slag blive 24 pct . dyrere end i dag at sidde i huset , skriver Økonomisk Ugebrev , der har regnet på rentefølsomheden i de såkaldte F1 - Flexlån . Realkredit Danmark har foreløbig ydet F1 - Flexlån til private for 2 , 5 mia . kr . Professor og tidligere overvismand Anders Ølgaard udtrykker overfor ugebrevet bekymring for , om boligejerne kan gennemskue , hvad den nye type realkreditlån indebærer . - Hvis lånene blev kaldt det , de i virkeligheden er , nemlig lån med variabel rente , så ville risikoen for , at folk gik på en limpind , som de senere blev kede af , være væsentlig mindre , siger Anders Ølgaard . - Eva Elgaard Pedersen ( + 45 ) 33 96 96 57 . ( c ) Reuters Limited 1997 . 
