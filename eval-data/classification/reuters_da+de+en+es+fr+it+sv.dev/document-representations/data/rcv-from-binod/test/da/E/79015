FINANSSTRAMNINGER VIL FORTSÆTTE I 98 - LYKKETOFT . KØBENHAVN , 14 januar ( Reuter ) - Regeringen vil fortsætte med at stramme finanserne i 1998 , sagde finansminister Mogens Lykketoft i et interview med Reuters Financial Television ( RFTV ) tirsdag . - Vi har strammet finanserne hvert år , og det budget , vi forbereder for 1998 , vil også have indbygget en finansstramning , sagde Mogens Lykketoft til RFTV . Men han ville ikke oplyse , hvor stor en stramning , der budgetteres med . - Jeg kan ikke sige hvor meget . Men den vil blive strammet så meget , som er nødvendig , sagde Lykketoft . I 1997 er den såkaldte finanseffekt budgetteret til minus 0 , 5 . Han understregede , at Danmark aldrig har haft så mange positive nøgletal for økonomien på en gang , som det er tilfældet i øjeblikket . - Alle økonomiske tal for dansk økonomi bevæger sig i den rigtige retning nu , sagde Mogens Lykketoft . ( / olm ) . ( c ) Reuters Limited 1997 . 
