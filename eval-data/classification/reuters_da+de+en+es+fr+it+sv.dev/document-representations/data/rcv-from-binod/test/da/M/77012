Valuta - USD indhenter tab fra tirsdag morgen . KØBENHAVN , 22 oktober ( Reuter ) - Den amerikanske valuta har indhentet lidt af det tabte fra tidligt tirsdag , og i eftermiddagshandlen er dollaren stærkere mod japanske yen og tyske D - mark . - Dollaren vil i begyndelsen af det amerikanske marked blive handlet omkring 1 , 5342 D - mark og 112 , 71 yen , vurderer dealere på valutamarkedet . Disse niveauer svarer nogenlunde til lukkekurserne i mandagens amerikanske marked . Forventningerne til valutaernes bevægelser er afdæmpede , og der kommer ingen væsentlige nøgletal . - I det amerikanske markeds åbningstid vil dollaren blive hængende i interval på mellem 112 , 50 til 112 , 90 yen , og i forhold til D - marken hedder ydergrænserne for valutaens bevægelser 1 , 5300 og 1 , 5380 , siger dealere . Den svenske krone styrkes fortsat efter Riksbankens 10 bp nedsætelse af reporenten til 4 , 85 pct . tirsdag morgen . Kursen på den svenske krone er styrket til 4 , 3010 / 40 mod den tyske valuta , og det er kun en anelse fra dagens stærkeste niveau på 4 , 3000 / 30 . Den svenske krones robuste reaktion får nu nogle til at tro på en indsnævring af køb - og salgskurser mellem svenske kroner og D - mark . - Spreadet kan mindskes til 20 svenske øre fra de nuværende 30 øre , men en mere agressiv sænkning er markedet ikke modent til , siger en chefhandler til Reuters . Diskussionen om en nedsættelse af spreadet foregår i disse dage mellem de svenske banker , og en beslutning ventes i løbet af de kommende dage . DEM / DKK USD / DKK FRF / DKK USD / JPY USD / DEM Tirsdag 14 . 26 3 , 8285 5 , 8715 1 , 1325 112 , 80 1 , 5335 Tirsdag 11 . 13 3 , 8285 5 , 8720 1 , 1330 112 , 60 1 , 5330 ( / klp ) . ( c ) Reuters Limited 1996 . 
