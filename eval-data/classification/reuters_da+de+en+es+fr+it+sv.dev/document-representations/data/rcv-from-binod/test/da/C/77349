TRYG - B ' S BESTYRELSE HAR UDPEGET DIREKTØR - EMNER . KØBENHAVN , 6 november ( Reuter ) - Bestyrelsen for Tryg - Baltica har nu udpeget en række emner til posten som adm . direktør for koncernen , oplyser Povl Heegaard , der er formanden for bestyrelsen . - Nu er der peget en række emner ud , og de skal undersøges lidt nærmere , og der skal tales med dem , siger Povl Heegaard til Reuters Finans . Han forventer ikke en afklaring inden for den næste månedstid . Bestyrelsen for landets største forsikringskoncern har har allieret sig med management - firmaet Egon Zehnder International . Forsikringskoncernen skal finde en afløser for adm . direktør Alf Duch - Pedersen , der tiltræder en stilling som adm . direktør i Danisco den 1 . april næste år . - Vi vil gerne have problemet løst hurtigst og bedst muligt , men det er klart , at vi gerne vil have det på et bestyrelsesmøde , inden er der løbet alt for meget vand i Øresund , siger Povl Heegaard , der ikke vil oplyse , hvor mange kandidater , der er til stillingen . Povl Heegaard er formand for et udvalg under bestyrelsen , der skal håndtere ansættelse af den nye topchef . De øvrige medlemmer af udvalget er bestyrelsens næstformand , Claus Høeg Madsen og Sven Folmer Thomsen . ( / olm ) . ( c ) Reuters Limited 1996 . 
