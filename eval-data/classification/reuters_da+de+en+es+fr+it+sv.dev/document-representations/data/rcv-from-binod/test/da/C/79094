TELE DK OG MULTICHOICE UENIGE OM KABEL - POTENTIALE . KØBENHAVN , 16 januar ( Reuter ) - Tele Danmark og Multichoice , der arbejder sammen på kabel - tv markedet i Danmark , ser ikke lige lyst på mulighederne for fortsat at sælge kabel - tv til danskerne . Mens Tele Danmark forudser , at antallet af husstande , der er tilsluttet Tele Danmarks kabel - tv , vil vokse fra de nuværende ca . 750 . 000 til en mio . omkring år 2000 , er Multichoice mere tvivlende . - Jeg har svært ved at forestille mig , at kabel - tv markedet kan vokse særligt meget . De danskere , der vil se andre kanaler end DR og TV2 , vil få sig en parabol , siger Multichoices adm . direktør , Per John Jensen til Reuters Finans . Multichoice opererer på både kabel - tv - og parabol - markedet . På kabel - området sammen med Tele Danmark , og på parabol - markedet sammen med det norske Telenor . Multichoices aftale med Tele Danmark blev indgået i sidste uge . Den indebærer , at Multichoice skal servicere Tele Danmarks kabel - kunder , mens Tele Danmark står for den tekniske udbygning af kabel - nettet . Multichoices aftale med Telenor blev indgået tirsdag i denne uge . Den går ud på , at Multichoice stifter et fælles selskab med det norske Telenor på vegne af sin hollandske samarbejdspartner , Nethold . - Det nye selskab skal distribuere satellit - baserede tv - services , skrev Multichoice i sin pressemeddelse tirsdag . Ifølge Per John Jensen , ligger vækstpotentialet netop på parabol - tv - området , mens vækstmulighederne på kabel - markedet er udtømte . - Kabel - tv er billigst for kunderne , så længe kablerne i forvejen ligger i jorden i nærheden af , hvor de bor . Men de steder , hvor der i forvejen ligger kabler , er mulighederne i dag udtømte , og de steder , hvor der ikke ligger kabler , er det ikke lønsomt at udbygge kabel - tv - nettet , siger Multichoices adm . direktør . Den udtalelse er PR - chef , Jens Kromann , Tele Danmark Kabel TV ikke enig i . - 250 . 000 til 300 . 000 danskere kan med et snuptag blive tilsluttet kabel - tv , fordi kablerne i forvejen ligger i gaden , hvor de bor , eller i deres opgang , siger Jens Kromann . Han oplyser , at Tele Danmark i fjor fik 50 . 000 nye kabel - kunder , og at han forventer , at lige så mange vil tilslutte sig i år . - I øjeblikket får vi ca . 1000 nye kunder om ugen , siger Jens kromann . ( / mbp ) . ( c ) Reuters Limited 1997 . 
