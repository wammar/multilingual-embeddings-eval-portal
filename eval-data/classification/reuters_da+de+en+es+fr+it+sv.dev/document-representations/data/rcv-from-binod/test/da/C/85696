Sonofon klar med udlandstrafik til efteråret . KØBENHAVN , 14 juli ( Reuter ) - Sonofon vil til efteråret tilbyde sine kunder udlandstrafik gennem et samarbejde med en international partner , fremgår det af koncernbladet GN Magasinet . - Sonofon forventer at kunne tilbyde sine kunder fordelene af en ny international samarbejdsaftale i løbet af efteråret , skriver GN Store Nord . Sonofon anser udlandssamtaler ved at leje sin ind på andres telenet og videresælge trafikken som et af de nye forretningsområder . Selskabet har allerede vurderet en lang række teleselskabers linienet . - Vi har valgt at teste kvaliteten grundigt , fordi vi under ingen omstændigheder ønsker at sænke den tekniske kvalitet . Det er kun vores omkostninger og samtaleprisen , der skal falde , siger den ansvarlige for projektet , Håkan Franzén til GN Magasinet . Konkurrencen om danskernes udlandstrafik skærpedes væsentligt , da de to svenske selskaber , Netcom Systems og Telia for næsten et år begyndte at sælge samtaler til udlandet . Sonofon har rundet 500 . 000 mobiltelefonabonnenter og forventes efter en ny massiv kampagne for at kapre nye kunder med bl . a . mobiltelefoner til en kr . at være godt på vej til 600 . 000 . Sonofon er ejet af GN Store Nord ( 53 , 5 pct . ) og amerikanske BellSouth ( 46 , 5 pct . ) . - Søren Linding Jakobsen ( + 45 ) 33 96 96 53 . ( c ) Reuters Limited 1997 . 
