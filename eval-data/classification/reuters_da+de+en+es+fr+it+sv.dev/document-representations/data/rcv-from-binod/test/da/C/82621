INTERVIEW - FIH vil vokse i samme tempo . KØBENHAVN , 15 april ( Reuter ) - Finansieringsinstituttet for Industri og Håndværk ( FIH ) har ingen planer om at skrue ned for blusset , selv om selskabet er vokset særdeles meget de seneste mange år - tværtimod . FIH vil fortsætte med at vokse i samme tempo fremover , oplyser adm . direktør Henrik Heideby i et interview med Reuters Finans . - Vi har tjent penge hvert eneste år , og jeg kan ikke se nogen grund til , at vi ikke kan fortsætte med det de kommende 10 år , siger Henrik Heideby . FIH blev stiftet i 1958 , og har lige siden fastholdt en stabil stigende indtjening på trods af op - og nedture i den finansielle sektor , og udlånene er vokset år for år . I 1989 havde FIH således udlån for 15 , 2 mia . kr . Det tal steg til 26 , 1 mia . kr . i 1996 , mens balancen voksede til godt 36 mia . kr . i 1996 . Målt på balacnen er FIH dermed blandt de fem største pengeinstitutter . - Det kan godt være , at væksten ikke er så høj som hos dem , der køber til , men alt vores vækst er sket ved organisk vækst . Vi har det godt med , at vi vokser i et moderat og fornuftigt tempo . Det er for os lig med sund vækst , siger Henrik Heideby . Han ser ikke den store begrænsning i mulighederne for vækst , selv om FIH kun i et lille omfang er gået ind på nye områder . - Jeg tror på , at markedet vokser , og at vi vokser med markedet , siger Henrik Heideby . FIH er i den brede offentlighed en ukendt aktør i finanssektoren , men selskabet er velkendt hos de fleste industriselskaber i Danmark . FIH ' s hovedbeskæftigelse er nemlig lån til industrivirksomheder . Instituttet beskæftiger sig ikke med privatkunder . - Vi har ingen privatkunder , og vi får aldrig privatkundesegmenter . Vores resultat igennem en lang årrække beviser , at vi har succes , tjener gode penge og har en fin forrentning af egenkapitalen . Det viser , at vi har ingen grund til at brede os ud , siger Henrik Heideby . I 1995 gik FIH alligevel ind på et nyt områet , da instituttet stiftede et realkreditselskab . Ved udgangen af 1996 var udlån for godt 900 mio . kr . i realkreditselskabet . - Det kører helt efter budgettet . På fem til otte års sigt regner jeg med , at realkredit udgør ca . 20 pct . af vores udestående , siger Henrik Heideby . FIH stiftede realkreditselskabet for at forhindre , at kunderne gik til andre for at få den type lån . Realkreditlån gives typisk kun til virksomheder , som allerede er kunder hos FIH . Realkredit er traditionelt et område med en lav rentemarginal , men det har FIH ingen problemer med , da selskabet i forvejen har en af markedets laveste rentemarginaler . I 1996 er den opgjort til 1 , 1 pct . mens Jyske Bank til sammenligning har en rentemarginal 3 , 5 pct . og Unibank 2 , 4 pct . Mens det er lykkes for FIH at udvide rentemarginalen fra 0 , 7 pct . i 1995 , er det gået den anden vej for Jyske Bank og Unibank som har oplevet en indsnævring på henholdsvis 0 , 7 og 0 , 8 pct . point . - Vi kan tjene penge med så lav en rentemarginal , fordi vi har så lave omkostninger , og vi er den finansielle virksomhed , der har haft de laveste tab gennem en årrække , siger Henrik Heideby . Som begrundelse for de lave tab på engagementer peger han på den store viden , som FIH har om dansk industri . Så når det går galt for en låntager hos FIH , lykkes det ofte at rekonstruere selskabet , og FIH får på den måde alligevel sit tilgodehavende . Tab og hensættelser på udlån og garantier var så lavt som 0 , 23 pct . i 1996 . De lave udgifter afsløres i omkostningsprocenten , der er 12 , 3 hos FIH , mens den typisk er mellem 60 og 70 for øvrige pengeinstitutter . FIH havde i 1996 et ordinært resultat før skat på 687 mio . kr . Det var dermed knap 13 pct . bedre end i 1995 , hvor resultatet var 610 mio . kr . - Ole Mikkelsen ( + 45 ) 33 96 96 54 . ( c ) Reuters Limited 1997 . 
