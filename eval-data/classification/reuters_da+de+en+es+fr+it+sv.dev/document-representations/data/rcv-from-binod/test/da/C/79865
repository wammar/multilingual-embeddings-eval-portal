SAS SER PÅ AIRBUS - FLY I FRANKRIG - AVIS . KØBENHAVN , 6 februar ( Reuter ) - I dag torsdag rejser SAS ' topchef Jan Stenberg til Toulouse i Frankrig for at møde ledelsen fra flyfabrikken Airbus . Mødet er et led i SAS ' planer om at udskifte sine gamle 14 Boeing 767 ' ere ud med et mere moderne langdistancefly , skriver den svenske avis Dagens Industri . SAS ejer på nuværende tidspunkt ingen Airbus - fly , mens SAS ' partner Lufthansa til gengæld er verdens største aftager af Airbus - fly . - Halvdelen af fordelen ved alliancen er væk , hvis SAS vælger at købe Boeing , siger en kilde hos Lufthansa til avisen . Foruden Jan Stenberg deltager to af hans ledende medarbejdere Vagn Sørensen og Kurt Kühne , som er ansvarlig for udviklingen af SAS ' flyflåde , på mødet hos Airbus . SAS har tidligere været på besøg hos Boeing og Douglas . Udskiftningen af SAS ' største fly om otte til 15 år kan blive en bekostelig affære til op mod 20 mia . SEK , anfører Dagens Industri . ( / jnu ) . ( c ) Reuters Limited 1997 . 
