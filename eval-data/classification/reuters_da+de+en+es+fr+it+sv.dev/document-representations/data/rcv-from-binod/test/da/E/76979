PRISTAL FØLGER 96 - PROGNOSE PÅ 2 , 1 PCT - NYKREDIT . KØBENHAVN , 21 oktober ( Reuter ) - Den hidtidige prisudvikling i 1996 er i overensstemmelse med Nykredit Banks årsprognose , der siger en gennemsnitlig stigningstakt på 2 , 1 pct . Det skriver cheføkonom John Madsen fra realkreditbanken i en kommentar til forbrugerpriserne for september , der blev offentliggjort mandag formiddag . - De registrerede prisstigninger år - til - dato er forenelig med vores forventninger om en gennemsnitlig årsstigningstakt på 2 , 1 pct . i år , skriver Nykredit Bank . Forbrugerpriserne steg 0 , 5 pct . i september til en årlig stigningstakt på 2 , 3 pct . Prisstigningen skyldes først og fremmest moderate prisstigninger på beklædning og fodtøj efter sommmerudsalget , skriver Nykredit Bank . - Opdriften i årsstigningstakten henover sommmermånederne skal ses på baggrund af usædvanligt store prisfald i forbindelse med sommerudsalget sidste år , anfører Nykredit Bank . ( / slj ) . ( c ) Reuters Limited 1996 . 
