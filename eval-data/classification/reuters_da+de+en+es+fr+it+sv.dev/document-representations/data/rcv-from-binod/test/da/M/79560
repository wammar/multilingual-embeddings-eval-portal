Valuta - USD finder støtte før Greenspan - tale . KØBENHAVN , 30 januar ( Reuter ) - Den amerikanske dollar ligger torsdag kort før middag relativt stabilt over for den tyske mark og den japanske yen efter svækkelser onsdag . Markedsdeltagere vurderer , at den amerikanske dollar har fundet stabil støtte omkring niveauet 164 DEM for 100 USD , som kan holde frem til torsdag eftermiddag , når den amerikanske centralbankchef Alan Greenspan taler til det amerikanske Senats budgetkomite . Greenspan går på talerstolen kl . 16 . 00 . Torsdag morgen i den asiatiske handel blev den amerikanske dollar svækket over for den japanske yen . Svækkelsen kom efter kommentarer fra det japanske finansministeriums ansvarlige for internationale monetære forhold Eisuke Sakakibara . Sakakibara sagde , at Japan var klar til at intervenere til støtte for den japanske yen . Markedsdeltagere anser ikke en intervention for nært forestående , og ser en ny styrkelse af USD som muligt . Blandt de europæiske valutaer var der kun små bevægelser torsdag formiddag . Markedsdeltagere holder her øje med den franske centralbank , hvor der torsdag kan blive tale om en nedsættelse af den franske reporente på et rådsmæde i den franske centralbank . DEM / DKK USD / DKK FRF / DKK USD / JPY USD / DEM Torsdag 11 . 40 3 , 8158 6 , 2605 1 , 1306 121 , 45 1 , 6403 Onsdag 15 . 20 3 , 8160 6 , 2460 1 , 1300 121 , 65 1 , 6373 ( / stp ) . ( c ) Reuters Limited 1997 . 
