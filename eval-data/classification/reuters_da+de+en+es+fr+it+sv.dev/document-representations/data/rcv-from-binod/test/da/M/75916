Valuta - DEM nær fire måneders laveste mod CHF . KØBENHAVN , 26 august ( Reuter ) - Den tyske D - mark har bøjet de europæiske randvalutaer lidt i løbet af mandag eftermiddag . Styrkelsen af den tyske valuta i Europa har en enkelt undtagelse , nemlig forholdet til schweizerfrancen , der er styrket til nær fire måneders bedste kurs på 0 , 8063 . Ikke siden 8 . april har den tyske valuta været så landt nede . Derimod er der ikke de store ændringer i D - markens forhold til US - dollar . Flere mindre begivenheder i Europa har sat dagsordenen for valutaerne . Bank of France holdt sin interventionsrente uændret på 3 , 35 pct . , men det afstedkom kun et mindre udsving i francen , der ligger på kurs 3 , 4166 mod D - marken . Fra Italien sagde premierminister Prodi , at man ikke vil forsøge at få ændret konvergenskriterierne for den monetære union . Liren omsættes til 1 . 022 , 00 per D - mark mod 1 . 018 , 72 sent fredag eftermiddag . Fra Vesttyskland blev der sendt et inflationstal for august i markedet . Det viste en årsstigning på 1 , 4 pct . , og det var ikke den store overraskelse for markedet , og effekten var meget afdæmpet . DEM / DKK USD / DKK FRF / DKK USD / JPY USD / DEM Mandag 15 . 11 3 , 8625 5 , 7060 1 , 1300 107 , 60 1 , 4775 Mandag 11 . 05 3 , 8640 5 , 7090 1 , 1305 107 , 90 1 , 4770 ( / klp ) . ( c ) Reuters Limited 1996 . 
