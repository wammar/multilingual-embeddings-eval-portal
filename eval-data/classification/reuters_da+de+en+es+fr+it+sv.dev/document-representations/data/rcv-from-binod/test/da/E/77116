ENGROSPRISER ER POSITIVE FOR ØKONOMIEN - ØKONOMER . KØBENHAVN , 25 oktober ( Reuter ) - Flere danske bankøkonomer har fredag formiddag haft det store smil fremme efter offentliggørelsen af de danske engros - og råvarepriser for september . - Den store positive overraskelse i engrospriserne kommer direkte fra de indenlandske elementer , der direkte falder fra juli / august til september og dermed klart imødegår forventningerne om en tiltagende inflationstakt , siger økonom Kai Lindberg fra den franske bank Banque Indosuez i en kommentar . Her henfører han til , at engrosprisindekset over danske varer faldt fra august til september fra 105 , 3 til 105 , 2 . I 1995 var der tale om en stigning på 0 , 4 indekspoint fra august til september . Totalt var engrospriserne i september uændret i forhold til august , men med en årsstigningstakst i september på 1 , 0 pct . Råvarepriserne steg på månedsbasis med 1 , 4 pct . , mens der på årsbasis er tale om en stigning på 2 , 5 pct . Lindbergs kollega i Nykredit Bank cheføkonom John Madsen er enig i , at engros - og råvarepriserne ikke giver anledning til bekymring , og at importpriserne holder inflationstakten nede . Delindekset for importvarer er således kun steget 0 , 3 pct . det seneste år , mens danske varer er steget 1 , 5 pct . John Madsen hæfter sig ved , at på trods af , at inflationen i Danmark hører til blandt de højeste i EU , så er prisudviklingen herhjemme særdeles afdæmpet på trods af en længere periode med relativt kraftig økonomisk vækst , fremgår det af en kommentar fra Nykredit Bank . I Unibank er der ikke umiddelbart nogen stor overraskelse over dagens tal fra Danmarks Statistik . - Tallene var i tråd med vores forventning . Der er ikke umiddelbart noget nyt og overraskende i tallene , vurderer økonom Jesper Nielsen fra Unibank . Ikke uventet var det specielt energipriserne , der var med til at trække tallene op . Således steg indekset for brændstoffer og smøreolier til 97 , 7 i september fra 91 , 4 i august . ( / eep ) . ( c ) Reuters Limited 1996 . 
