Novo Nordisk kan ikke følge med konkurrenter - MM . KØBENHAVN , 14 april ( Reuter ) - På trods af fremgangen sidste år , halter Novo Nordisk stadig efter de internationale konkurrenter , når det gælder indtjening og forskning , skriver Ugebrevet Mandag Morgen ( MM ) . Ugebrevet har sammenlignet Novo Nordisk med Eli Lilly , Astra og Pharmacia & Upjohn . - Hvor Novo Nordisk sidste år havde et nettooverskud på 12 , 1 kr . for hver hundrede kroners omsætning , tjener Eli Lilly 20 , 7 kr . , mens indtjeningen i Astra var 24 , 2 kr . eller præcist dobbelt så stor som overskuddet i den danske koncern , skriver Mandag Morgen . Blandt andet derfor har Mandag Morgen rykket Novo Nordisk ned til karakteren B for økonomisk performence på sin ratingskala . - I forhold til de 35 største amerikanske selskaber i branchen ligger dansk industris flagskib også i den dårligste halvdel , hvad angår fremgang i omsætning og indtjening , skriver Mandag Morgen . Ugebrevet påpeger også , at Novo Nordisks forskningsindsats heller ikke står mål med de internationale konkurrenter . - Ole Mikkelsen ( + 45 ) 33 96 96 54 . ( c ) Reuters Limited 1997 . 
