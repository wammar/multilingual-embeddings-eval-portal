Budgetbesparelser truer ikke Coloplast - vækst - dir . KØBENHAVN , 11 juli ( Reuter ) - Færre offentlige bevillinger til sundhedssektoren i specielt de europæiske lande bringer ikke Coloplasts mål om en samlet omsætning på tre mia . kr . i år 2000 i fare , vurderer koncerndirektør i Coloplast , Carsten Lønfeldt . - Den nuværende organiske vækst er nok til at bringe omsætningen op på tre mia . kr . i år 2000 , siger Carsten Lønfeldt til Reuters Finans . Han tilføjer , at besparelsesiveren på de offentlige sundhedsbudgetter efterhånden er blevet hverdag for Coloplast , der forventer , at situationen vil fortsætte . Selv om den organiske vækst forventes at være tilstrækkelig til at realisere den bebudede stigning i salget , vil Carsten Lønfeldt ikke udelukke nye virksomhedsopkøb i dette årti , hvis ellers det er muligt at finde egnede emner eller forretningsområder . Den organiske vækst i medico - virksomheden , der bl . a . producerer stomi - poser og brystproteser , skal især trækkes af nye produkter og en bedre udnyttelse af det store potentiale på det amerikanske marked . Desuden arbejder Coloplast på at gå ind på helt nye forretningsområder . - Vi vil gøre mere ud af at fastholde kontakten med patienterne efter , at de har forladt hospitalerne . Det er mulige nye produktområder for os , siger Carsten Lønfeldt , der ikke ønsker at være mere konkret . I regnskabsmeddelelse for første halvår 1996 / 97 fra maj fremgik det , at vækstraterne på de europæiske markeder som ventet havde været lavere end i samme periode året før , og at enkelte lande direkte havde set en tilbagegang . Den europæiske vækst kunne derfor ikke leve op til de forventede 10 pct . målt ved uændrede valutakurser . Det får dog ikke Carsten Lønfeldt til at vakle i troen på en vækst i Europa på omkring 10 pct . for hele 1996 / 97 . Men han tilføjer , at de lidt pressede europæiske markeder betyder et øget pres for en højere vækst i USA . - Det er vigtigt for os at komme op på en høj vækstrate på det amerikanske marked , da vi har et meget stort potentiale , siger Carsten Lønfeldt . Coloplast tager tallene fra første halvår af indeværende regnskabsår som bekræftelse på , at selskabet er på rette vej efter flere års vanskeligheder med at sammenkøre de tilkøbte virksomheder . - Væksten på otte pct . i første halvår skulle gerne fordobles i løbet af de næste 12 til 18 måneder . I år når vi nok en vækst i USA på 10 pct . , vurderer Carsten Lønfeldt . I sidste regnskabsår 1995 / 96 havde Coloplast en omsætning på knap to mia . kr . med et ordinært overskud på 280 mio . kr . - Søren Linding Jakobsen ( + 45 ) 33 96 96 53 . ( c ) Reuters Limited 1997 . 
