Valuta - GBP stiger efter UK - tal , USD er stærkere . KØBENHAVN , 18 november ( Reuter ) - Det engelske pund fortsætter med at vise styrke , og er handlet op mod både D - mark og dollar . Pundet steg efter det bedre end forventede nøgletal public sector borrowing requirement ( PSBR ) blev offentliggjort mandag . - Det er et flot nøgletal , og det viser , at den fornyede vækst i økonomien slår igennem i skatteindbetalingerne , siger Adam Cole fra HSBC James Capel i London . Pundet steg en halv cent til 1 , 6670 efter meddelelsen , mens stigningen over for D - mark var en pfennig til 2 , 5120 . - Næste uges budget - forhandlinger kan sætte en midlertidig stopper for pundets videre færd , siger Jermey Hawkins fra Bank of America i London . Finansminister Kenneth Clarke fremlægger budgettet for 1997 tirsdag d . 26 november , og markedet frygter , at budgettet indeholder skattelettelser . Den amerikanske dollar trækker langsomt højere mod den japanske yen . Japans handelsoverskud i oktober med USA steg 31 , 3 pct . , den første stigning i 20 måneder , efter især japanske bilproducenter havde udnyttet en svagere yen til at øge eksporten af biler . Tim Fox fra Standard Chartered mener , at tallet bør medvirke til at fastholde presset på dollar / yen - forholdet frem til onsdagens amerikanske handelstal for september . En dollar koster 111 , 45 yen mandag eftermiddag mod 111 , 25 i formiddags . Over for den tyske D - mark står dollaren i kurs 1 , 5065 , marginalt stærkere end mandag formiddag . Analytikere ser USD / DEM fastfrosset i et interval mellem 1 , 5030 og 1 , 5115 frem til onsdagens Ifo - indeks og det tyske M3 - tal senere på ugen . DEM / DKK USD / DKK FRF / DKK USD / JPY USD / DEM Mandag 15 . 00 3 , 8400 5 , 7850 1 , 1360 111 , 50 1 , 5065 Mandag 10 . 57 3 , 8400 5 , 7805 1 , 1360 111 , 25 1 , 5055 ( / clm ) . ( c ) Reuters Limited 1996 . 
