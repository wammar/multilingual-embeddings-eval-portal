SOMMEROPERATIONER I KBH LUFT STIGER 11 PCT - DIR . KØBENHAVN , 10 februar ( Reuter ) - Sommerfartplanen for Københavns Lufthavn vil i år byde på godt 11 pct . flere flyoperationer end sidste sommer . Det ligger fast efter , at fristen for afmelding af tildelte lande - og starttilladelser , de såkaldte slots , er udløbet . Det siger direktør for slot - selskabet Airport Coordination Denmark , og underdirektør i Københavns Lufthavne , Stefan Buch . - Det endelige tal ligger tæt på det oprindelige på omkring 11 , 0 - 11 , 5 pct . flere flyoperationer i forhold til sidste år , siger Stefan Buch til Reuters Finans . Et møde i slot - komiteen i efteråret , hvor sommerens slots blev tildelt , viste ligeledes en stigning i antallet af landinger og starter på omkring 11 pct . Tallene dækker dog over store forskelle i forhold til det billede , der tegnede sig i efteråret . - Der er kommet en del nye selskaber til København efter mødet i efteråret , herunder South African Airlines og Iran Air , mens flere charterflyvninger efter at have fået slots i København ikke har fået slots i den anden ende , forklarer Stefan Buch . Københavns Lufthavne havde også i 1996 en stigning i antallet af flyoperationer i sin sommertrafik på omkring 12 pct . , men Stefan Buch vil ikke umiddelbart drage direkte konklusioner . - Vi ser da frem til sommeren med positivisme . I 1996 var der også en stigning på omkring 12 pct . i operationerne samt en stigning i det , der har interesse for økonomien , flyenes startvægt på seks pct . Om man kan sætte lighedstegn mellem det , der skete i 1996 , og det der forventes at ske i det mindste i sommeren 1997 - det er nok lidt svært at sige ja til , siger Stefan Buch . Flyene i Københavns Lufthavn er i gennemsnit blevet mindre og mindre i takt med , at bl . a . frekvensen på især større ruter sættes op . Men Københavns Lufthavne er lige så glade for de små som for de større fly . - En lille flyver kræver lidt groft sagt den samme kapacitet som en stor flyver . Men da vi har fået de mindre fly ind på tidspunkter , hvor kapaciteten har været tilstede , så er vi lige så glade for de små fly som for de store . Det skyldes også , at det er med til at cementere vores knudepunktsposition , da de små fly fører trafik ind til de store fly , siger Stefan Buch . Københavns Lufthavne havde i 1996 en stigning i antallet af passagerer på 7 , 3 pct . til 16 , 1 mio . personer . Det er for andet år i træk mere end den budgetterede vækst , men Københavns Lufthavne holder fast i sin langsigtede trafikprognose . Den følger en forudsætning om , at trafikken vil stige med noget mindre end to gange den økonomiske vækst . Københavns Lufthavne forventer således 19 , 0 mio . passagerer i år 2000 , 24 , 2 mio . passagerer i år 2005 og 28 , 0 mio . passagerer i år 2010 . Airport Coordination Denmark er ejet af Københavns Lufthavne med 50 pct . , SAS med 41 pct . og det A . P . Møller - ejede Maersk Air med ni pct . - Søren Linding Jakobsen ( + 45 ) 33 96 96 53 . ( c ) Reuters Limited 1997 . 
