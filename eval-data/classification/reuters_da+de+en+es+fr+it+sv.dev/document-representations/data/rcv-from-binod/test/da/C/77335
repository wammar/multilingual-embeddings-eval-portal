KOMMUNE STRYGER OVERSKUD FRA EL - SALG - BLAD . KØBENHAVN , 6 november ( Reuter ) - Mens diskussionen raser omkring Gentoftes eventuelle gevinst ved et salg af sine NESA - aktier , ligger overskuddet på 22 mio . kr . fra Kolding kommunale el - selskab allerede i kommunekassen , fremgår det onsdag af bladet Danske Kommuner . - Men der er fortsat tvivl , om kommunen selv kan stryge gevinsten ved et salg , eller den skal tilfalde forbrugerne , skriver bladet . Kommunen solgte i 1994 sit el - selskab , og sagen behandles i øjeblikket i Tilsynsrådet for Vejle Amt . Afgørelsen fra Tilsynsrådet ventes første i løbet af foråret , men den kan få stor principiel betydning for de øvrige 48 kommuner , hvoraf flere har bebudet , at de vil sælge deres lokale el - selskaber , fremgår det videre . Blandt andet har Horsens Kommune sat et planlagt salg i bero , indtil det er afgjort , om kommunen selv kan stryge gevinsten ved et salg eller om pengene skal komme forbrugerne tilgode . ( / jnu ) . ( c ) Reuters Limited 1996 . 
