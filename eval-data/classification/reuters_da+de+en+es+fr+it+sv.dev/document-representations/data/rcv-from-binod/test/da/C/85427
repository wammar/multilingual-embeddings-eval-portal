Erhvervsfremme Styrelsen klar med flere penge . KØBENHAVN , 4 juli ( Reuter ) - Nye tal fra Erhvervsfremme Styrelsen viser , at Erhvervsministeriet har succes med sin indsats for at skaffe risikovillig kapital til nye og mindre vækstvirksomheder via udviklingsselskaber , oplyser Erhvervsfremme Styrelsen . - De foreløbig 13 udviklingsselskaber investerer flittigt og i de ønskede virksomheder , skriver styrelsen i en pressemeddelelse . EU har netop notificeret den ændrede lov om udviklingsselskaber , og det betyder , at Erhvervsfremme Styrelsen igen kan modtage ansøgninger til de 185 mio . kr . , der er tilbage af den oprindelige bevilling på en mia . kr . til statsgaranti . Den ændrede lov forlænger den tidligere lov om udviklingsselskaber med to år , og samtidig sænker den kravet til udviklingsselskabernes egenkapital til 20 mio . kr . fra 50 mio . kr . Det er primært små og innovative virksomheder , der får tilført kapital og kompetence fra udviklingsselskaberne . - Ole Mikkelsen ( + 45 ) 33 96 96 54 . ( c ) Reuters Limited 1997 . 
