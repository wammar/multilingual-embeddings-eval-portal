Satair venter fortsat positiv udvikling - Satair . KØBENHAVN , 14 maj ( Reuter ) - Satair , der ventes at gå på børsen den 3 . juni , venter en fortsat stigende efterspørgsel efter firmaets flyreservedele , skriver selskabet i en meddelelse til Københavns Fondsbørs onsdag . - Der forventes generelt en fortsat stigning i den globale passager - og fragttrafik i de kommende år , hvilket danner baggrund for Satairs forventning om en øget efterspørgsel efter flyreservedele , skriver Satair . I første halvår 1996 / 97 har der været en betydelig vækst i salget til luftfartsselskaberne i Fjernøsten og USA gennem Satairs datterselskaber , fremgår det . ( c ) Reuters Limited 1997 . 
