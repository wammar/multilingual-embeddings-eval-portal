ROBLON SER BEDRE RESULTAT FØR SKAT I 1996 / 97 . KØBENHAVN , 10 januar ( Reuter ) - Bestyrelsen i Roblon ser med optimistiske øjne på udviklingen i 1996 / 97 , fremgår det fredag af regnskabet for 1995 / 96 . - På baggrund af den aktuelle ordresituation samt den positive udvikling , der er i samtlige divisioner , forventer bestyrelsen en forbedring af omsætningen og resultatet før skat i det kommend år , skriver ledelsen . Roblon fik i 1995 / 96 et ordinært resultat før skat på 12 , 2 mio . kr . mod 14 , 3 mio . kr . året før . ( c ) Reuters Limited 1997 . 
