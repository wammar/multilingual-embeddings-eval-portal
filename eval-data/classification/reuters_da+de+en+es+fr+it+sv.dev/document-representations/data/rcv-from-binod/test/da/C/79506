SAS OG LUFTHANSA I CARGO - AFTALE OM 2 - 3 UGER - DIR . KØBENHAVN , 28 januar ( Reuter ) - SAS ' og partneren Lufthansas forhandlinger om et samarbejde inden for fragtområdet er inde i sin afsluttende fase . I løbet af to til tre uger vil forhandlingerne mellem luftfartsselskaberne udmønte sig i en aftale . Det siger direktør i SAS Cargo , Peter Grønlund . - Drøftelserne med Lufthansa er konstruktive og gode . Jeg føler mig i dag overbevist om , at det udkrystalliserer sig i et godt samarbejde , som jeg forventer kan falde på plads inden for to - tre uger , siger Peter Grønlund til Reuters Finans tirsdag . Lufthansa og SAS har på passagerområdet fra starten af 1996 haft et omfattende samarbejde . Peter Grønlund har tidligere til Reuters Finans afvist , at det har været problemer med at finde fælles fodslag , der har forsinket indgåelse af en aftale på fragtområdet . SAS Cargo er i øjeblikket inde i en større satsning , der omfatter investeringer i tre nye terminaler til ialt en mia . kr . Peter Grønlund var tirsdag med til at tage det første spadestik til en ny fragtterminal i København til ca . 500 mio . kr . Desuden er arbejdet med at opføre en terminal i Newark ved New York allerede begyndt , mens en terminal ved Oslos kommende lufthavn Gardermoen vil blive startet senere i år . Peter Grønlund forventer , at alle tre terminaler senest er taget i brug i starten af 1999 . Investeringen på en mia . kr . er sat til at klare de behov , som SAS og partnere forventer at få over de næste fem til 10 år , understreger Peter Grønlund . Den nye terminal i København er dimensioneret til at klare 350 . 000 tons fragt og post . - Vi har ingen forventninger om , at vi skal gå fra 250 . 000 tons til 350 . 000 tons på to år eller tre år . Det tror jeg er urealistisk . Ellers skulle vi have bygget den nye terminal i København større fra starten , siger SAS ' nye Cargo - chef , der tiltrådte den 1 . november sidste år . Anlæggene i København er ifølge Peter Grønlund de absolut vigtigste inden for koncernen , da en meget stor del af SAS ' fragtgods passerer Københavns Lufthavn . Den danske hovedstad er SAS Cargo ' s knudepunkt og op mod 80 pct . af alt gods ud af København kommer fra andre steder , såkaldt transit - gods . SAS Cargo ønsker lønsom vækst , men tiltagene er endnu ikke endeligt defineret . - Der er ingen tvivl om , at vi gerne vil øge fragtmængderne gennem frem for alt lønsomme tiltag . Det er dog ikke 100 pct . defineret , hvordan vi vil gøre det . Men der ligger ting i pipeline , slår Peter Grønlund fast . Der kan imidlertid opstå kapacitetsproblemer inden for SAS Cargo , som gør , at fragtmængderne ikke uden videre kan forøges og dermed åbne op for erobring af større markedsandele . - Det hænger vældigt sammen med , hvordan vi ønsker at håndtere kapacitetssituationen , og det har vi ikke besluttet os for endnu . Men nu har vi fået et moderne , effektivt produktionsapparat med et større volumenpotentiale end det nuværende . Vi får et fundament , der giver den fleksibilitet at kunne øge volumen , hvis vi ønsker at gå den vej , siger Peter Grønlund . SAS Cargo forøgede i de første tre kvartaler af 1996 den transporterede fragtmængde med over 20 pct . i forhold til samme periode sidste år til 155 . 000 tons . ( / slj ) . ( c ) Reuters Limited 1997 . 
