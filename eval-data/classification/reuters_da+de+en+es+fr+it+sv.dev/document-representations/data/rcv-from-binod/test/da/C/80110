HARDI - AKTIONÆR HAR IKKE TAGET STILLING TIL OPTION . KØBENHAVN , 12 februar ( Reuter ) - Cheminova besluttede onsdag at udnytte optionen på køb af yderligere aktier i Hardi International , og koncernen ejer herefter 75 pct . af selskabet . Hardis tidligere hovedaktionær , Jørgen Hartvig Jensen , har herefter en ret til at kræve , at Cheminova inden for to månder overtager de resterende 25 pct . i selskabet . Men i følge Jørgen Hartvig Jensen er der endnu ikke taget stilling til den del af aftalen . - Det har jeg endnu ikke taget stilling til . Det bliver bestemt hen ad vejen , siger Jørgen Hartvig Jensen til Reuters Finans onsdag . Prisen på de resterende 25 pct . af aktiekapitalen bestemmes af en faktor gange gennemsnittet af de ordinære koncernresultater før skat i regnskabsårene 1995 / 96 og 1996 / 97 . Jørgen Hartvig Jensen ønskede dog ikke , at komme nærmere ind på forventningerne til det ordinære koncernresultat i 1996 / 97 . Hardi International opnåede i regnskabsåret 1995 / 96 et ordinært koncerresultat på ca . 87 mio . kr . - Jørn Nurkka ( + 45 ) 33 96 96 55 . ( c ) Reuters Limited 1997 . 
