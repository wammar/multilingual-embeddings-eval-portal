Midtbank anbefaler køb af Jacob Holm & Sønner . KØBENHAVN , 21 maj ( Reuter ) - Midtbank ser et stort kurspotentiale i Jacob Holm & Sønner ( JHS ) , men pointerer samtidig , at der er en vis risiko ved aktien . Det fremgår af bankens Finans Fokus for uge 21 . - JHS omstrukturerer selskabet efter flere år med indtjeningsproblemer . Alle fortsættende aktiviteter er nu samlet i Danaklon , Danmark , mens Danaklon Frankrig er under afvikling . Lederstaben er udskiftet , og omkostningsniveauet er reduceret med 25 pct . Selskabet koncentrer således kræfterne om sin position som førende inden for syntetiske fibre mv . , skriver Midtbank . De primære risikofaktorer ved Jacob Holm & Sønner er efter Midtbanks vurdering den verserende retssag i USA om patentrettigheder , vilkårene for afvikling af den franske division samt nogle meget dominerende aftagere . Jacob Holm - aktien sluttede tirsdag i kurs 68 . - Eva Elgaard Pedersen ( + 45 ) 33 96 96 57 . ( c ) Reuters Limited 1997 . 
