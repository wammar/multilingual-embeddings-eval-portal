Skandinavisk Tobak opjusterer prognose for 96 / 97 . KØBENHAVN , 4 marts ( Reuter ) - Skandinavisk Tobakskompagni koncernen opjusterer i forbindelse med halvårsresultatet for 1996 / 97 sine forventninger til hele regnskabsåret , fremgår det af en fondsbørsmeddelelse . - For regnskabsåret som helhed er forventningerne justeret op , således at der forventes et lidt højere resultat end sidste år , skriver selskabet . Skandinavisk Tobakskompagni fik i 1995 / 96 et resultat før skat på 1 . 112 mio . kr . Tidligere ventede selskabet et overskud i 1996 / 97 på niveau med sidste års . ( c ) Reuters Limited 1997 . 
