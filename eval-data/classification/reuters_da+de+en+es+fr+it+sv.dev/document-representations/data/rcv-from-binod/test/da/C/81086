Lejelov barriere for udenlandsk kapital - S & A . KØBENHAVN , 5 marts ( Reuter ) - Den danske erhvervslejelovgivning er en alvorlig hindring for udenlandske investorers indtog på det danske ejendomsmarked . Det vurderer rådgivningsfirmaet Sadolin & Albæk ( S & A ) i sit seneste nyhedsbrev . - Den danske erhvervslejelovgivning anses som den alvorligste barriere for udenlandske ejendomsinvesteringer . Som eksempel det forhold , at en udlejer kan tvinges til at udleje til lejepriser , som den pågældende anser for uacceptable , uden at udlejer på nogen måde kan frigøre sig for lejemålet , hedder det . Sadolin & Albæk efterlyser en liberalisering af lovgivningen for erhvervslejemål og fremhæver de betragtninger , der har været i Lejelovskommisionen om en øget aftalefrihed på erhvervslejemarkedet . - Det politiske system kan ved at omsætte Lejelovskommissionens forlag til realiteter sikre , at forudsætningen for udenlandsk interesse for ejendomsmarkedet - en moderne erhvervslejelovgivning - er til stede , skriver Sadolin & Albæk . Ifølge rådgivningsfirmaet har udlandets interesse for det danske marked været relativ sporadisk siden bølgen af svenske investorer i slutningen af 1980 ' erne . - Men en principiel interesse for det danske marked har imidlertid endnu ikke udmøntet sig i konkrete investeringer af nævneværdigt omfang . På trods af , at det internationalt er bredt anerkendt , at det storkøbenhavnske ejendomsmarked er blandt de mest velafbalancerede i Europa , skriver Sadolin & Albæk . - Eva Elgaard Pedersen ( + 45 ) 33 96 96 57 . ( c ) Reuters Limited 1997 . 
