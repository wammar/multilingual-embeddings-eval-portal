Lokale pengeinstitutter åbner flere nye filialer . KØBENHAVN , 22 maj ( Reuter ) - De lokale pengeinstitutter har fortsat vokseværk . Alene i 1997 er der åbnet 18 nye filialer . Det kom frem på foreningen Lokale Pengeinstitutters årsmøde i Kolding torsdag . - Siden nytår er der i vores kreds kommet meldinger om åbning af 18 nye filialer . Herved er der siden udgangen af 1991 netto kommet 56 nye filialer til i vores kreds , sagde formanden for de lokale pengeinstitutter , sparekassedirektør Jacob Leth , på årsmødet . Han indrømmede , at omkostningerne hos de lokale pengeinstitutter er steget mere end hos de store banker - blandt andet som følge af de nye filialer . - Når mange af vore medlemmer - trods hård konkurrence og pres på indtjeningsmarginalerne - har tilladt sig den luksus at have et pænt plus på omkostningskontoen , så skyldes det naturligvis , at forretningsomfanget også vokser ganske pænt - og at der tilmed flere steder også har været tale om filialåbninger , sagde Jacob Leth . Han mener , at når basisindtjeningen pr . omkostningskrone hos de lokale pengeinstitutter er et godt stykke over gennemsnittet for sektoren , så vidner det om en sund balance mellem indtjening og ressourceforbrug . - Ole Mikkelsen ( + 45 ) 33 96 96 54 . ( c ) Reuters Limited 1997 . 
