DDB afventer Phønix - melding - Knud Sørensen . KØBENHAVN , 14 marts ( Reuter ) - Den Danske Bank afventer en melding fra bestyrelsen i Phønix Contractors , og vil ikke komme med nogen udtalelse om sin aktiepost i virksomheden , før Phønix - bestyrelsen har meddelt sig på skrift . Det siger bankdirektør Knud Sørensen , Den Danske Bank , til Reuters Finans fredag . - Vi overvejer situationen - punktum , lyder den kortfattede melding fra Knud Sørensen . Slaget om Phønix gik torsdag eftermiddag ind i en ny fase , da den danske købstilbyder Icopal lod forstå , at virksomheden ikke vil forhøje sit tilbud på Phønix . Dermed har Icopal og norske Rieber & Søn afgivet lige høje tilbud på Phønix . Phønix ' bestyrelsesformand , Henry Petersen , har senest fredag morgen sagt , at han foretrækker , at aktionærerne sælger til Rieber , så længe de to bud ligger i samme niveau . Icopal og Rieber har begge budt knap 876 mio . kr . for Phønix . Tilbuddene udløber d . 1 . april . - Morten Bonde Pedersen ( + 45 ) 33 96 96 51 . ( c ) Reuters Limited 1997 . 
