K STOD TIL FREMGANG FØR SPRITKØRSEL - GALLUP . KØBENHAVN , 24 februar ( Reuter ) - Det konservative Folkeparti stod til en pæn fremgang blandt vælgerne i ugen inden Hans Engells famøse spirituskørsel . Det viser en meningsmåling fra Gallup bragt i Berlingske Tidende Søndag . Det konservative Folkeparti stod ifølge Gallup til 14 , 7 pct . af stemmerne mod 12 , 9 pct . i januar , mens oppositionspartneren Venstre lå til en lille tilbagegang til 28 , 1 pct . fra 28 , 5 pct . i januar . Også Socialdemokratiet er gået en anelse tilbage til 30 , 1 fra 31 , 3 pct . Men derimod ville de Radikale gå frem til 5 , 2 pct . fra 4 , 7 pct . , fremgår det af Gallups måling . Mandatfordelingen ville ifølge målingen give regeringspartierne , SF og enhedslisten 83 mandater , CD fire og endelig ville det borgerlige alternativ - Venstre , Konservative , Fremskridtspartiet og Dansk Folkeparti tilsammen opnå 88 mandater . - Eva Elgaard Pedersen ( + 45 ) 33 96 96 57 . ( c ) Reuters Limited 1997 . 
