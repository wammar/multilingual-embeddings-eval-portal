Valuta - USD svækket efter positiv yen - udtalelse . KØBENHAVN , 7 januar ( Reuter ) - Den amerikanske valuta fald natten til tirsdag , og ved middagstid er dollaren stadig svækket . - Tirsdag lagde udtalelser fra Japan pres på dollaren , siger valutahandlere , og hentyder til en kommentar fra den japanske finansminister Hiroshi Mitsuzuka . Kursen på den amerikanske valuta måtte ned under 115 yen , da Hiroshi tirsdag sagde , at en meget svagere eller stærkere yen ikke er fordelagtig for den japanske økonomi - Vi ønsker , at valutakursen skal stabilisere sig , tilføjede han . Resultatet af kommentaren blev en stigende yen og en svækket US - dollar , da markedet nu vurderer en intervention til fordel for den japanske valuta som mere sandsynlig , lyder en vurdering fra en valutahandler . I Europa er D - marken en anelse stærkere , men den danske krone er dog som en af de få valutaer styrket over for den tyske valuta . Fra mandag eftermiddag til tirsdag middag er kursen på kronen steget til 3 , 8160 fra 3 , 8185 . DEM / DKK USD / DKK FRF / DKK USD / JPY USD / DEM Tirsdag 12 . 13 3 , 8160 5 , 9590 1 , 1285 115 , 35 1 , 5620 Mandag 14 . 50 3 , 8185 5 , 9785 1 , 1300 115 , 80 1 , 5665 ( / klp ) . ( c ) Reuters Limited 1997 . 
