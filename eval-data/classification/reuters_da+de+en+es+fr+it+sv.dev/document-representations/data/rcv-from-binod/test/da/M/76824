OBLIGATIONER / AKTIER VIL OGSÅ STIGE I 4 KVT - CODAN . KØBENHAVN , 11 oktober ( Reuter ) - Codan Bank forventer , at også fjerde kvartal vil blive et godt kvartal for de finansielle markeder . Det fremgår af en pressemeddelelse i forbindelse med udviklingen i bankens pensionspuljer i tredie kvartal . - Codan Bank forventer , at obligations - og aktiekurserne vil stige svagt i fjerde kvartal i Danmark og det øvrige Europa . I USA er der til gengæld risiko for et mindre kursfald , skriver banken . Disse forventninger har fået Codan Bank til at satse fortrinsvis på lange danske obligationer i fjerde kvartal , hvor afkastet forventes at være to pct . Ingen af puljerne investerer i udenlandske obligationer . Desuden investeres i udvalgte danske og udenlandske aktier . I Danmark viste halvårsresultaterne , at de børsnoterede selskaber generelt har klaret den svage efterspørgsel i vinterhalvåret 1995 / 96 tilfredsstillende , skriver Codan Bank . De af Codan valgte virksomheder udtrykte tilmed generel optimisme med hensyn til indtjeningen i resten af året . For investering i internationale aktier er hovedvægten i fjerde kvartal lagt på europæiske vækstselskaber . For tredie kvartal havde Codan Banks seks pensionspuljer et afkast på mellem minus 1 , 5 pct . og 9 , 3 pct . og for de første tre kvartaler på mellem 5 , 0 pct . og 23 , 8 pct . ( / slj ) . ( c ) Reuters Limited 1996 . 
