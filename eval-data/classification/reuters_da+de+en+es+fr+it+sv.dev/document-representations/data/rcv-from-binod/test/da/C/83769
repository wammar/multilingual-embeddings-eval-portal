SAS - regnskab skuffer , sælg SAS - aktier - Sydbank . KØBENHAVN , 16 maj ( Reuter ) - Aktieanalytikere hos Sydbank blev skuffet over kvartalsregnskabet fra SAS , der blev offentliggjort forleden , og anbefaler derfor fortsat salg af aktier i selskabet , fremgår det af Fondsudsigten , som banken udgiver . - Det er Sydbanks opfattelse , at SAS får endog meget svært ved at leve op til egne forventninger i 1997 . Konkurrencen på især SAS ' hjemmemarked er steget betydeligt , hvilket er en udvikling , vi venter vil fortsætte i 1997 , skriver Sydbank i sin analyse . Analytikerne er også skuffede over , at SAS ikke præcis har fortalt , hvordan selskabet vil reducere omkostningerne . - Den baggrund af ovenstående forhold fastholder Sydbank salgs - anbefalingen på SAS , hedder det i Fondsudsigten . SAS offentliggjorde sit kvartalsregnskab i begyndelsen af maj , og det viste er resultat før skat på minus 269 mio . SEK mod et overskud på 311 mio . SEK i den tilsvarende periode sidste år . Omkostningerne viste sig at være steget med seks pct . renset for valutaeffekter . - Trods det meget skuffende kvartalsregnskab fastholder SAS - ledelsen forventnigner om et helårsresultat for 1997 på niveau med 1996 , hvor der var et overskud på 1 , 8 mia . SEK , konstaterer Sydbank . 1 SEK = 0 , 8521 kr . - Ole Mikkelsen ( + 45 ) 33 96 96 54 . ( c ) Reuters Limited 1997 . 
