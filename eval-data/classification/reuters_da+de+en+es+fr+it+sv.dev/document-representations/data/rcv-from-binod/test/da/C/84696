Nykredit overvejer stadig Flex - lån - Nykredit . KØBENHAVN , 12 juni ( Reuter ) - Nykredit har endnu ikke besluttet , om instituttet vil udvide sin produktpalette med Flex - lån til private kunder . Det oplyser Nykredits kommunikationschef Henrik Hougaard torsdag . - Vi har endnu ikke taget stilling til , om vi vil massemarkedsføre Flex - lån over for privatkunder . Men ved slutningen af året vil vi rent edb - mæssigt være i stand til det , men beslutningen er ikke taget , siger Henrik Hougaard til Reuters Finans . Dermed har Nykredit heller ikke taget stilling til , hvorvidt man vil efterligne Realkredit Danmarks nye Flex - lån , der til forskel fra de " gamle " Flex - lån tilbyder kunderne en fast ydelse og en variabel løbetid . En kendetegn ved denne lånetype , er at boligejeren ikke umiddelbart bliver ramt på pengepungen , hvis renten stiger . Lånet bliver i stedet forlænget . Til gengæld mærker låntager heller ikke umiddelbart et rentefald . - Man kan godt kalde det et slags stesolid - lån . Det tager smerten , når renten stiger , men til gengæld tager det noget af glæden , når renten falder , sagde viceadm . direktør i Realkredit Danmark , Lars Rohde på et pressemøde torsdag i anledning af lanceringen af det nye flexlån . Det nye Flex - lån bliver sendt på markedet den 29 . september , og Realkredit Danmark håber , at lånet vil tiltrække en ny gruppe af private husejere . Nykredit tilbyder i øjeblikket Flex - låns - lignende lån , rentetilpasningslån , til både landbrug , erhverv og boligudlejning . - Eva Elgaard Pedersen ( + 45 ) 33 96 96 57 . ( c ) Reuters Limited 1997 . 
