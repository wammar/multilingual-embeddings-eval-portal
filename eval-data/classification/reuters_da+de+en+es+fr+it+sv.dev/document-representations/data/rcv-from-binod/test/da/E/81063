Tegn på eksportvækst udebliver fortsat - DDB . KØBENHAVN , 5 marts ( Reuter ) - Der er stadig ingen tegn på , at den aktuelle uligevægt i dansk økonomi mellem en robust vækst i det indenlandske forbrug på den ene side og en henslængt eksport på den anden er ved at ændre sig . Det siger cheføkonom i Den Danske Bank Jørgen Birger Christensen . Han tror dog på , at overskuddet på betalingsbalancen har stabiliseret sig . - Vi mangler fortsat at få de endelige tegn på , at eksporten er kommet i gang . Eksporten steg i starten af 1996 og har herefter stort set ligget fladt , mens det indenlandske forbrug fortsat udviser en solid vækst . Det er i længden ikke nok til , at bukserne kan nå sammen , siger Jørgen Birger Christensen til Reuters Finans . Danmarks Statistik offentliggjorde onsdag tal for handels - og betalingsbalancen i 1996 , hvor handelen med udlandet viste et overskud på 31 , 1 mia . kr . ekskl . skibe mod 27 , 5 mia . kr . i 1995 . Betalingsbalancen viste et overskud på 10 , 9 mia . kr . mod 9 , 4 mia . kr . i 1995 . Den Danske Bank sætter primært sin lid til , at den tyske økonomi får mere gang i hjulene , men indtil videre er det kun den tyske eksportindustri , der kan rapportere om en mere gunstig udvikling . Jørgen Birger Christensen ser det derfor billedligt som et væddeløb mellem de danske og tyske forbrugere , hvor danskerne ikke må få et for stort forspring , da det på lidt længere sigt vil kunne true overskuddet på betalingsbalancen . - Det er i høj grad et væddeløb mellem de to landes forbrugere - at danskerne ikke må løbe for hurtigt , og tyskerne gerne må se at komme i gang , siger Jørgen Birger Christensen . I Tyskland er meldingerne fra forbrugerne meget afdæmpede , mens udviklingen på det danske ejendomsmarked og bilsalget blandt andre pejlemærker tyder på en fortsat stærk tendens i forbruget , anfører cheføkonomen . Mens den solide vækst i den indenlandske danske økonomi formentlig fortsætter , kan man ikke spore snarlige opgangstider inden for eksportindustrien . Tal for industriens ordretilgang viser årsstigninger på to - tre pct . , hvilket ifølge Den Danske Bank ikke er nok til at opveje presset fra et robust privat forbrug med dertil hørende importvækst . - Sådanne vækstrater er ikke tilstrækkelige til , at udviklingen i dansk økonomi er sund , siger Jørgen Birger Christensen . Om kort tid kommer Den Danske Banks nye økonomiske prognose på gaden , men Jørgen Birger Christensen vil kun sige , at bankens skøn om et stabilt overskud på betalingsbalancen i de kommende år er fastholdt trods den udeblevne eksportfremgang . - Vi har lavet en hovedrevision af vores økonomiske prognose , og den viser fortsat , at tingene hænger sammen , siger Jørgen Birger Christensen . I dette skøn er indkalkuleret , at overskuddet på betalingsbalancen i 1996 har været positivt påvirket af en gunstig udvikling for svineeksporten , og at Danmark for første gang er nettoeksportør af energi . Det gør dog også balancen mere sårbar over for fald i dollarkursen , olieprisen og svinenoteringen . Jørgen Birger Christensen undrer sig tillige lidt over betalingsbalancens post over renter , udbytter m . m . , der i 1996 steg 0 , 5 mia . kr . til 27 , 5 mia . kr . - Under hensyntagen til fortsatte overskud på betalingsbalancen og et lavt renteniveau burde denne post falde , siger han . Han tilføjer , at der ikke umiddelbart er nogen indelysende forklaring hertil . Den Danske Banks seneste økonomiske prognose stammer fra december sidste år , hvor overskuddene på betalingsbalancen blev sat til 14 , 0 mia . kr . i 1996 , 14 , 1 mia . kr . i 1997 og 15 , 2 mia . kr . i 1998 . - Søren Linding Jakobsen ( + 45 ) 33 96 96 53 . ( c ) Reuters Limited 1997 . 
