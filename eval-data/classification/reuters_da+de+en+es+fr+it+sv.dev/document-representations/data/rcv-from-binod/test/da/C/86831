Nye krav til svinestalde øger efterspørgsel - DSI . KØBENHAVN , 18 august ( Reuter ) - Britiske indkøbskæders krav om kød fra grise , der er produceret under forhold , der svarer til britiske regler , vil i løbet af de næste syv til otte år medføre milliard - investeringer i danske svinestalde . Det vil smitte af på Dansk Staldindustri , vurderer adm . direktør Jacob Rode . - Jeg kan bekræfte , at vi ser en tendens til en øget efterspørgsel på inventar til alternativ opstaldning på grund af de britiske krav , siger Jakob Rode til Reuters Finans . I Storbritannien skal de drægtige søer være løsgående . Det er de kun i godt 10 pct . af de danske svinestalde i øjeblikket . Direktør Orla Grøn Pedersen fra Danske Slagterier vurderer over for Reuters Finans , at omkring 40 - 50 pct . af de danske svineproducenter i løbet af fire til fem år vil have skiftet deres inventar , stigende til 70 - 75 pct . om syv til otte år . - Det er investeringer i milliardklassen , fastslår Orla Grøn Pedersen . For at sætte skub i omlægningen vil slagterierne betale ekstra 20 øre pr . kg . til de landmænd , som lever op til kravene om løsgående søer i hele drægtighedsperioden . Hos Dansk Stadindustri er man klar til at imødekomme den stigende efterspørgsel på de nye opstaldningssystemer . - For os er det ikke fjernt , da vi har et datterselskab i Sverige , hvor der er lignende krav . Også i Tyskland er man allerede nu længere fremme , siger Jakob Rode . Investeringskravene kommer på et noget nært ideelt tidspunkt for de danske svineproducenter , der i løbet af de seneste år har nydt godt af høje svinepriser og lave foderpriser . Den positive stemning smitter af på investeringsaktiviteten . - Det er klart , at der i øjeblikket bliver investeret meget i dansk svineproduktion , fastslår Jakob Rode . - Stig Ørskov Pedersen ( + 45 ) 33 96 96 59 . ( c ) Reuters Limited 1997 . 
