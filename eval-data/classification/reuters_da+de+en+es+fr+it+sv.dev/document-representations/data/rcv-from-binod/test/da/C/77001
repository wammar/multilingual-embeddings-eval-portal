NETCOM ANSØGER ALENE OM DCS 1800 - LICENS - DIR . KØBENHAVN , 21 oktober ( Reuter ) - Svenske Netcom System , der mandag officielt satte sit danske telesystem i drift , skriver aktuelt på en ansøgning om en licens til at etablere og drive mobiltelefoni på et DCS 1800 - system . Og det svenske selskab søger alene , oplyser direktør Ebbe Jørgensen for det svenske telekoncerns danske datterselskab , Netcom System Danmark . - Vi har ikke tænkt os at søge andre partnere . Vi ansøger alene , sagde Ebbe Jørgensen ved den officielle indvielse . Det vurderes , at de to nuværende operatører på GSM - mobiltelefonnettet , Sonofon og Tele Danmark Mobil er selvskrevne tagere af de nye licenser , mens der fortsat er en del usikkerhed om , hvorvidt Telestyrelsen vil uddele en , to eller tre yderligere licenser til landsdækkende DCS 1800 - mobiltelefoni . Netcom - koncernen er Skandinaviens største private teleoperatør og har i Norge og Sverige udbygget sine aktiviteter primært fra mobiltelefoni . I Norge samarbejder Netcom tillige med Global One og Telia Norge . Fristen for aflevering af licensansøgninger er sat til den 2 . december 1996 , og licenserne forventes tildelt i april 1997 . Øvrige interesserede er blandt andet svenske Telia og Global One , der har både tyske og amerikanske interesser bag sig . ( / slj ) . ( c ) Reuters Limited 1996 . 
