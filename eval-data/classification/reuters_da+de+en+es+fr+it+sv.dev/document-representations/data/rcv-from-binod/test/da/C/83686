BG Bank ser stor vækst i GN Store Nords driftres . KØBENHAVN , 14 maj ( Reuter ) - GN Store Nord ( GN ) vil i 1997 få en meget betydelig fremgang i det primære driftsresultat , idet Sonofon fik en af de nye mobiltelefonlicencer , hvilket åbner op for nye forretningsområder . Det vurderer aktieanalytiker Søren Krohn i den seneste udgave af BG Banks månedlige blad , Investering . - Vi venter , at GN ' s industriselskaber i 1997 vil få en fremgang på 27 mio . kr . på den primære drift , skriver analytikeren . Årsagen til den betydelige fremgang er først og fremmest at mobiltelefonoperatøren Sonofon vil gå fra et mindre underskud til et trecifret millionoverskud , vurderer bankens analytiker . - Vi ser i de kommende år en meget stor indtjening i GN , der har udviklet sig fra en lidt støvet industrikonglomerat til en moderne tele - og industrivirksomhed . GN ' s tidligere meget store likvide formue har således fået lov til at komme ud og arbejde aktivt gennem de meget store investeringer , man har foretaget de seneste år . Vi fastholder derfor vores købsanbefaling , hedder det . GN Store Nord kom ud af regnskabsåret 1996 med et resultat af den primære drift på 156 , 6 mio . kr mod 107 , 9 mio . kr . året før . Kursværdien på GN Store Nord - aktien er siden årsskiftet blevet forøget med knap 15 pct . til kurs 660 , hvor aktien sluttede tirsdag . - Jørn Nurkka ( + 45 ) 33 96 96 55 . ( c ) Reuters Limited 1997 . 
