Unibank kan vokse i Danmark ved opkøb - CSFB . KØBENHAVN , 3 april ( Reuter ) - Unibank har bedre mulighed for at vokse i Danmark end Den Danske Bank , fordi Den Danske Bank stort set har nået grænsen for , hvor stor en bank kan være i Danmark , vurderer analytikere fra investeringsbanken Credit Suisse First Boston ( CSFB ) i en analyse af den danske banksektor . - Unibank har en mindre markedsandel end Den Danske Bank og har ikke så stærk en position på forsikringsmarkedet som konkurrenten . De to ting gør Unibank til favorit som deltager i en yderligere konsolidering af sektoren , hedder det i analysen . CSFB mener , at en markedsandel på 33 pct . er den politisk tilladelige grænse for størrelsen af en bank i Danmark , og det har Den Danske Bank allerede opnået . - Unibank kan muligvis øge sin nuværende markedsandel fra 27 pct . til 33 pct . , og banken har indikeret en vilje til at deltage i en diskussion med andre mindre banker om fusion eller dannelse af en alliance , skriver analytikerne , og peger på Jyske Bank og Sydbank som mulige kandidater . De to banker har en markedsandel på henholdsvis 4 , 6 og 3 , 2 pct . Når nogle af de små eller mellemstore banker har fusioneret eller er blevet købt op , vil tiden være moden til fusioner mellem banker , forsikringsselskaber og realkreditinstitutioner , mener CSFB . Men i første omgang har det lange udsigter for realkreditinstitutioner at fusionere , fordi de ejermæssige forhold gør det svært at tage den slags beslutninger , fremgår det . Men til gengæld er kendsgerningen for bankerne og forsikringsselskaberne , at der er en grænse for , hvor meget præmieindtægterne kan vokse . Samtidig har forsikringsselskaberne et behov for at opbygge et distributionssystem . Det er første gang , at CSFB analyserer den danske banksektor og offentliggør sin anbefaling på de to bankers aktier . Konklusionen er en klar salgsanbefaling på begge banker . Analysen er dateret den 27 . marts . - De fundamentale ting viser , at aktierne er overvurderet , skriver analytikeren om Unibank . For Den Danske Bank begrundes salgsanbefalingen med , at banken kun har begrænset mulighed for at vokse i Danmark , og at prisen for at komme ind på det svenske marked via købet af Östgöta Enskilda Bank var dyr . - Ole Mikkelsen ( + 45 ) 33 96 96 54 . ( c ) Reuters Limited 1997 . 
