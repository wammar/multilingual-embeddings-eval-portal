Øgede PR - udgifter trak ned hos Carlsberg - adm dir . KØBENHAVN , 3 juni ( Reuter ) - Carlsberg kom ud af de første seks måneder af regnskabsåret 1996 / 97 med en fremgang i omsætningen på godt otte pct . til 9 . 214 mio . kr . , men fremgangen smittede ikke i samme grad af på den primære drift , som blev på stort set samme niveau som året før . Det uændrede resultat kan primært tilskrives øgede markedsføringsomkostninger , oplyser bryggeriets adm . direktør Flemming Lindeløv til Reuters Finans tirsdag . - Det er ikke en enkelte ting , der har trukket ned i det primære resultat . Det er dog primært markedsføringsomkostningerne som er større end sidste år , siger Flemming Lindeløv . Han tilføjer , at de øgede markedsføringsomkostninger ventes af give afkast om et til fire år , alt afhængigt af , hvilke markeder der er investeret på . Carlsberg fik et primært resultat på 532 mio . kr . mod 530 mio . kr . i samme peride året før . - På hjemmemarkedet venter vi et afkast af investeringerne inden for et år , mens vi på nogle af de udenlandske markeder opererer med en tidshorisont på op til fire år , siger Flemming Lindeløv , og tilføjer , at det specielt er Fjernøsten og Østeuropa hvor bryggeriet har investeret . I Fjernøsten er det primært det kinesiske marked , som fortsat koster koncernen penge . - Det kinesiske marked er nyt , og det er nu der skal investeres på markedet , og det har vi så valgt at gøre , fortsætter han . Koncernchefen ønsker dog ikke at komme nærmere ind på den resultatmæssige udvikling i de forskellige regioner men tilføjer , at der har været pæn fremgang mange steder . På hjemmemarkedet har bryggeriet valgt at koncentrere sig omkring salget af mærkevareøl , og har neddroslet engagementet på discountmarkedet . - Det er helt bevist , at vi har valgt den strategi . Vi vil ikke generere priskrig på det danske marked , forklarer Flemming Lindeløv . Halvåret har ligeledes været præget af forberedelserne til en total omlægning af bryggeriets salgs - og distributionssystem , som ventes afsluttet ultimo 1999 . Omlægningen indebær bl . a opførelsen af to nye terminalbygninger . - Omlægningerne ventes at koste os et trecifret million beløb inden de er overstået . Til gengæld venter vi besparelser på pæne to - cifrede millionbeløb årligt , siger Flemming Lindeløv . Koncernchefen er godt tilfreds med tirsdagens halvårsresultat fra bryggeriet , som viste en vækst i resultatet før skat på 17 pct . til 870 mio . kr . - Jeg syntes , at det er et pænt regnskab , som vi offentliggjorde i dag , også på baggrund af de finansielle indtægter , som er pæne , men dem kan vi givetvis ikke gentage i andet halvår , siger Flemming Lindeløv . De finansielle indtæger bidrog i de første seks måneder af regnskabsåret med 338 mio . kr . mod 211 mio . kr . i samme periode året før . Carlsberg forventer i regnskabsåret 1996 / 97 et overskud før skat nogenlunde på niveau med det tilsvarende resultat i 1995 / 96 . Det fremgår af koncernens regnskab , der blev fremlagt tirsdag . - For indeværende regnskabår forventer Carlsberg - ikke mindst på grund af udviklingen i finansindtægterne - et resultat før skat på nogenlunde samme niveau som sidste år . Dette er dog betinget af , at de nugældende valutakurser og renteforhold kan fastholdes regnskabsåret ud , skriver Carlsberg . I 1995 / 96 fik koncernen et overskud før skat på 1 . 570 mio . kr . - Jørn Nurkka ( + 45 ) 33 96 96 55 . ( c ) Reuters Limited 1997 . 
