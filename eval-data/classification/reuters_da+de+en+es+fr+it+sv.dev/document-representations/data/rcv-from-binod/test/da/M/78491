SYDBANK NEDTONER FORVENTNINGER TIL AKTIER I 1997 . KØBENHAVN , 20 december ( Reuter ) - Sydbank ser nu ikke længere så lyst på udsigterne for det danske aktiemarked i 1997 , fremgår det af den seneste udgave af Fondsudsigten , som banken udgiver . Sydbank venter nu , at det danske aktiemarked kan stige 5 - 10 pct . i 1997 . I den seneste vurdering fra oktober , var forventningen en stigning på 10 - 15 pct . - Vore ændrede forventninger skyldes såvel , at aktiekurserne er steget med knap fem pct . siden oktober , men også risikoen ved at investere i aktier efter vores mening er steget yderligere , hedder det i Fondsudsigten . Analytikerne fra Sydbank vurderer , at risikoen for en brat rentestigning er blevet øget - blandt andet på grund af den seneste tids rentefald . - En urolig renteudvikling kan fjerne fokus fra den øgede økonomiske vækst , som vi forventer skal være drivkraften for aktiekurserne i 1997 . Dette vil kunne medføre større kursfald , skriver analytikerne . ( / olm ) . ( c ) Reuters Limited 1996 . 
