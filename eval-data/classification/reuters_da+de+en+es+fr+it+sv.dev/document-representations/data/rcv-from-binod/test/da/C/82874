Jyske Bank oversteg forventninger klart i 1 kvt . KØBENHAVN , 22 april ( Reuter ) - Jyske Bank overraskede de fleste bankanalytikere , da den offentliggjorde sit kvartalsregnskab tirsdag , fordi det viste et ordinært resultat før skat på 423 mio . kr . Analytikerne havde på forhånd i et Reuters - estimat ventet et ordinært resultat på 220 mio . kr . Det var specielt kursreguleringer , der var højere end ventet , og posten med tab og hensættelser , der var klart lavere end forventet , der fik analytikernes skøn til at afvige markant fra det offentliggjorte regnskab . ( c ) Reuters Limited 1997 . 
