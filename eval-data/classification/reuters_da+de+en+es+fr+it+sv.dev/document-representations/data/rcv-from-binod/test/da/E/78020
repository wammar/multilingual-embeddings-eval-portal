ØKONOMER SER FORVÆRRING AF VALUTASTILLING I SEP . KØBENHAVN , 2 december ( Reuter ) - Danmarks valutastilling over for udlandet , eksklusiv statens udenlandske lånoptagning , ventes forværret med 4 , 9 mia . kr . i september til 83 , 8 mia . kr . Det er resultatet af en rundspørge som Reuters Finans har foretaget blandt seks bankøkonomer forud for offentliggørelsen fra Danmarks Statistik tirsdag d . 3 . december . Der er dog store udsving i økonomernes skøn . Valutastillingen i august steg 4 , 8 mia . kr . til et plus på 88 , 7 mia . kr . - Valutastillingen ventes at vise et mindre fald på to mia . kr . . hvilket tildels kan tilskrives et markant salg af fire pct . obligationer , skriver Sydbank i sin seneste markedskommentar . Codans økonom ser ligeledes et fald i valutastillingen som følge af salget af fire pct obligationerne og peger desuden på udlandets tilbagesalg af danske obligationer som medvirkende til at forværre Danmarks internationale valutastilling . ( / clm ) . ( c ) Reuters Limited 1996 . 
