REGERINGEN IKKE STYRKET MED ROKADE - ENGELL . KØBENHAVN , 30 december ( Reuter ) - Statsminister Poul Nyrup Rasmussens regeringsændring har ikke styrket regeringen , mener de konservative . - Regeringsændringen giver ikke regeringen nogen ny eller stærkere profil . Der er flyttet rundt på de ministre , vi kender alt for godt i forvejen , og regeringens politiske grundlag er uændret . Den styrkelse af regeringen , som var stillet i udsigt , er blevet ved snakken , siger Hans Engell i en kommentar til regeringsrokaden . Ifølge Engell må en ny regering med en ny profil og fremadrettet politik vente til det folketingsvalg , der vil sikre grundlaget for en borgerlig regering . ( / jnu ) . ( c ) Reuters Limited 1996 . 
