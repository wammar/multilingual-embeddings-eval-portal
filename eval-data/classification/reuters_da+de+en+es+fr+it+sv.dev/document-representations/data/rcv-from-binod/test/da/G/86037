Reuters Finans - Sommerquiz - Prognose 25 juli . KØBENHAVN , 25 juli ( Reuter ) - Flertallet af deltagerne i Sommerquizens sidste etape forventer , at Bjarne Riis er kommet sig så meget over sit " maveonde " , at han vil forbedre sin nuværende 7 . plads i det samlede klassement . Der er dog enkelte skeptikere blandt deltagerne og enkelte regner med , at ørnen fra Herning vil få stækket vingerne yderligere , og falde længere tilbage i det samlede klassement . Preben Hvid fra BG Bank International i Luxembourg venter at Bjarne slutter som nr . 10 . - Bjarne Riis slutter som nr . 10 , desværre , men hans tilstand og støtte - eller manglende støtte - fra hans hold rækker ikke til mere , vurderer Preben Hvid . Lars Blaaberg fra Elsam er mere pessimistisk og vurderer at Riis helt udgår . - Bjarne Riis orker ikke at træde cyklen de sidste kilometer til Paris og udgår derfor af Tour de France , lyder meldingen fra Elsam . Claus Nielsen fra Nykredit Bank er mere positiv og venter at Bjarne kan avancere til en 5 . plads . - Escartin og Casagrande aner ikke hvad en enkeltstart er , så dem slår han . Olano er mere tvivlsom , lyder budet fra Claus Nielsen . Hvilken stilling i det samlede klassement får Bjarne Riis i dette års udgave af Tour de France ? PROGNOSE - fredag den 25 . juli . Udgår 6 pct . 1 . plads 0 pct . 3 . plads 2 pct . 4 . plads 15 pct . 5 . plads 25 pct . 6 . plads 30 pct . 7 . plads 13 pct . 9 . plads 4 pct . 10 . plads 6 pct . De daglige etaper i Tour de France kan blandt andet følges direkte på internetsiderne : Tour - redaktionen : Fax 33 93 84 57 . ( c ) Reuters Limited 1997 . 
