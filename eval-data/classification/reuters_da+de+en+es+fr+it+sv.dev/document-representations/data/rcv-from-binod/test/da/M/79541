Valuta - USD svækket efter uventet fald i US - tal . KØBENHAVN , 29 januar ( Reuter ) - Et overraskende fald i tallet for varige forbrugsgodeordrer i USA i december svækkede onsdag eftermiddag den amerikanske dollar over for den tyske mark og den japanske yen . - Umiddelbart reducerer det lavere end ventede tal sandsynligheden for en amerikansk renteforhøjelse , men den underliggende trend for den amerikanske valuta er meget fast , hvilket kan betyde , at svækkelsen bliver kortvarig , vurderer en dansk valutahandler . De varige forbrugsgodeordrer faldt i december med 1 , 7 pct . fra november mod en ventet stigning på 1 , 2 pct . Handleren påpeger dog , at den seneste tids styrkelse af den amerikanske dollar måske stoppes af udtalelser fra den tyske Bundesbank , hvoraf det fremgår , at den seneste tids styrkelse af den amerikanske dollar kan være på vej mod en afslutning . Blandt de europæiske valutaer var der kun få bevægelser . - Den tyske mark ligger dog fortsat stærkt over for blandt andet den italienske lire og den spanske peseta efter tirsdagens kommentarer fra Bundesbank , siger handleren . Han henviser til udtalelser fra det tyske finansministeriums Juergen Stark , der tirsdag sagde , at nogle lande ville have fordel af at udskyde deres indtræden i ØMU ' en . DEM / DKK USD / DKK FRF / DKK USD / JPY USD / DEM Onsdag 15 . 20 3 , 8160 6 , 2460 1 , 1300 121 , 65 1 , 6373 Onsdag 11 . 36 3 , 8155 6 , 3020 1 , 1300 122 , 55 1 , 6530 ( / stp ) . ( c ) Reuters Limited 1997 . 
