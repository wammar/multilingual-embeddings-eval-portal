Kbh Bank opjusterer DSV , DFDS , Schouw og Højgaard . KØBENHAVN , 4 juni ( Reuter ) - Aktieanalytikere hos Den Københavnske Bank har opjusteret sine anbefalinger på DSV , DFDS , Schouw & Co og Højgaard Holding , fremgår det af Månedsbrevet , som banken udgiver . For alle selskabernes vedkommende drejer det sig om , at analytikerne har hævet anbefalingen for den øvre pris på aktierne . DSV anbefales således nu op til kurs 4 . 500 mod en tidligere anbefaling på køb op til 4 . 300 , DFDS anbefales op til 5 . 800 mod 5 . 500 tidligere , Schouw & Co op til 600 mod 500 tidligere og Højgaard Holding op til kurs 1 . 300 mod 1 . 200 tidligere , fremgår det . Om DSV hedder det , at selskabet gang på gang præsenterer flotte resultatet , og at selskabet forvalter aktionærernes penge tæt på det optimale . - Vi har stor tiltro til , at ledelsen kan opfylde forventningerne . Vi forventer pæn stigning i EPS de kommende to regnskabsår , og vi vurderer , at aktien har et fortsat pænt opadgående potentiale , skriver banken . Om det delvist Lauritzen - ejede DFDS hedder det , at selskabet med indsættelsen af m / s Prince of Scandinavia har åbnet op for øget indtjening i Scandianvaian Seaways . For konglomeratet Schouw & Co konstateres det , at fusionen af Micon og Nordtank rummer spændende perspektiver , mens opjusteringen af Højgaard Holding begrundes med en forventning om betydelig fremgang i indtjeningen hos det associerede selskab Secil . - For holdingselskabet Semapa er forventningen i markedet , at indtjeningen i selskabet kan stige 12 - 13 pct . , og da ejerandelen i Secil er den eneste aktivitet , er det rimeligt at antage , at indtjeingen vil følge samme stigningstakt , skriver analytikerne . - Ole Mikkelsen ( + 45 ) 33 96 96 54 . ( c ) Reuters Limited 1997 . 
