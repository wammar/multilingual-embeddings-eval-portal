NIB UDSTEDER SEKS - ÅRIGT 4 PCT OBLIGATIONSLÅN . KØBENHAVN , 25 oktober ( Reuter ) - Den Nordiske Investeringsbank ( NIB ) har - med Gudme Raaschou Bankaktieselskab som arrangør og Jyske Bank som lead manager - optaget et obligationslån på 500 mio . kr . med en løbetid på seks år . Obligationerne er fast forrentede med fire pct . p . a . , fremgår det af en meddelelse til Københavns Fondsbørs fredag . - Obligationslånet vil blive optaget på Københavns Fondsbørs fra den 5 . november 1996 , fremgår det af meddelelsen . ( c ) Reuters Limited 1996 . 
