GENNEMBRUD FOR SAS - ALLIANCES FÆLLES INDKØB - BLAD . KØBENHAVN , 18 februar ( Reuter ) - SAS og alliancepartneren Lufthansa vil i løbet af 1997 og 1998 have sparet mindst 10 mio . D - mark ( ca . 39 mio . kr . ) ved i fællesskab at have udbudt køb af computere i åben licitation . Lufthansa - bladet Lufthanseat kalder aftalen for et gennembrud for alliancens fælles indkøb . - Der er lagt op til besparelser for alliancepartnerne på mindst 10 mio . D - mark i løbet af de næste to år . Den gennemsnitlige besparelse per PC er velkomne 25 pct . , skriver Lufthanseat i denne uge . Ved årsskiftet var SAS og Lufthansa efter at have arbejdet på projektet siden sommer klar til at uddele ordrerne , og Lufthansa valgte Siemens - Nixdorf og Fujitsu , mens SAS fik Fujitsu og Compaq , da Siemens - Nixdorf ikke er tilstrækkeligt repræsenteret i Norden . - To lever billigere end en , det viser ægteskab . Men en bekræftelse er altid rar , når det kommer fra Lufthansa og SAS , skriver Lufthanseat under overskriften " Gennembrud for fælles indkøb " . Alliancepartnerne arbejder på at udvide de fælles indkøb til at omfatte andre områder og dermed bane vejen for flere besparelser . - Søren Linding Jakobsen ( + 45 ) 33 96 96 53 . ( c ) Reuters Limited 1997 . 
