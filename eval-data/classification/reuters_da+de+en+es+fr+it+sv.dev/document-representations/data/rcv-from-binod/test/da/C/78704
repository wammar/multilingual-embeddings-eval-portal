96 GODT ÅR FOR JYSKE BANKS PENSIONSPULJER - JYSKE . KØBENHAVN , 3 januar ( Reuter ) - I Jyske Bank blev 1996 et godt år for pensionsopsparerne med afkast på 23 , 6 pct . for aktier , 15 , 4 pct . på lange obligationer og 11 , 3 på indeksobligationer . - Afkastene vurderes at være særdeles tilfredsstillende , idet tre ud af de fire puljer ligger over referenceafkastet ( det afkast , der kan opnåes ved en passiv investering i referenceporteføljen ) , meddeler Jyske Bank i en pressemeddelelse fredag . Kun puljen med korte danske obligationer ligger under referencen med et afkast på 8 , 1 pct . Jyske Bank forventer , at afkastene på både aktie - og obligationspuljerne bliver lavere i 1997 end i 1996 . - Vi vurderer , at det bliver svært at opnå samme flotte aktieafkast i 1997 , idet der efter vores vurdering allerede på nuværende tidspunkt er inddiskonteret indtjeningsvækst for 1997 på flere aktiemarkeder , skriver Jyske Bank i sin pressemeddelelse . For obligationspuljerne begrundes den afdæmpede forventning med , at det lave renteniveau ved indgangen til 1997 og den lave realrente på indeksobligationer betyder , at afkastene i 1997 må blive lavere end i 1996 . Trods de gunstige afkast sidste år , kan Jyske Bank ikke præsentere sine pensionsopsparere for udbytter , der kan matche Den Danske Banks pensionspulje med danske aktier . Her blev afkastet , ifølge en pressemeddelse fra Den Danske Bank tidligere fredag , på 29 , 8 pct . Jyske Bank har i sin aktiepulje valgt at satse på en portefølje med både danske og udenlandske aktier . Det har givet et lavere udbytte end aktiepuljen hos Den Danske Bank . I obligationspuljerne har Jyske Bank til gengæld præsteret et større afkast end Den Danske Bank . Det gælder både korte - , lange - og indeksobligationer . ( / mbp ) . ( c ) Reuters Limited 1997 . 
