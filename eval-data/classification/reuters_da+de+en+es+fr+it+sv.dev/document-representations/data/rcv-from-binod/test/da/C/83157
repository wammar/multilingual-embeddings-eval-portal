TK - konsortium afgiver bud til Foras ' B - aktionærer . KØBENHAVN , 29 april ( Reuter ) - Et konsortium bestående af norske Steen & Strøm , Lønmodtagernes Dyrtidsfond ( LD ) og Thorkild Kristensen har i overensstemmelse med Lov om Værdipapirhandel og Bekendtgørelsen om Tilbudspligt afgivet et tilbud til B - aktionærerne i Foras . Det fremgår tirsdag af en meddelelse til Fondsbørsen . Som tidligere oplyst tilbyder konsortiet 330 kr . per B - aktie af 100 kr . Det svarer til den højeste pris som konsortiet har købt B - aktier til i de seneste seks måneder , hedder det . - Køberkonsortiet ønsker at opretholde børsnoteringen af Foras med en bred aktionærkreds , og nærværende tilbud om køb af B - aktier er således udelukkende fremsat for at overholde reglerne om tilbudspligt i Lov om Værdipapirhaldel m . v . , skriver konsortiet . Konsortiet har allerede erhvervet en bestemmende del af Foras . Det er konsortiets hovedformål at videreudvikle de eksisterende aktiviteter i Dansk ButiksCenter . - Per Bech Thomsen ( + 45 ) 33 96 96 56 . ( c ) Reuters Limited 1997 . 
