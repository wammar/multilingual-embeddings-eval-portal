FLS hensatte i 96 200 mio til strukturtilpasninger . KØBENHAVN , 25 marts ( Reuter ) - FLS Industries hensatte i 1996 200 mio . kr . til strukturtilpasninger . Det fremgår af koncernens regnskab for 1996 , der blev fremlagt tirsdag . - Igennem de seneste 10 år har der været gennemført en række omfattende ændringer af FLS koncernen og dens selskaber med det formål , at styrke koncernens indtjening og markedspositioner , og for at tilpasse koncernen til den omliggende verden , der konstant er i bevægelse . Sådanne strukturtilpasninger vil også fremover være nødvendige , skriver FLS i regnskabet . Hensættelsen vil blive anvendt i takt med , at omkostningerne afholdes . Ud af hensættelsen på 200 mio . kr . vedrører 50 mio . kr . Aalborg Portland Holding . FLS koncernen fik i 1996 et overskud før skat på 951 mio . kr . mod 566 mio . kr . i 1995 . - Eva Elgaard Pedersen ( + 45 ) 33 96 96 57 . ( c ) Reuters Limited 1997 . 
