Unibank - aktier mere attraktive end DDB - Goldman S . KØBENHAVN , 5 marts ( Reuter ) - Selv om de to største penginstitutter i Danmark , Den Danske Bank og Unibank , har mange lighedspunkter , så foretrækker analytikerne hos den amerikansk investeringsbank Goldman Sachs fortsat aktierne i Uninbank , fremgår det European Banks Fact Sheet , som Goldman Sachs netop har udgivet . - Indenfor den danske banksektor foretrækker vi Unibank , skriver analytikerne i analysen , der er dateret 3 . marts og dermed udarbejdet efter offentliggørelsen af bankernes årsregnskaber . Goldman Sachs begrunder det blandt andet med , at Unibank er et år bagefter Den Danske Bank i forhold til at bringe posten med tab og hensættelser ned . - Endvidere er der jævnligt nogle spekulationer i markedet om opkøb , som fokuserer på Unibank og ikke Den Danske Bank , hedder det i analysen . Derfor fastholder Goldman Sachs Unibank på sin Recommended List , der er den næstbedste anbefaling på en skala med seks trin . Den Danske Bank fastholdes på anbefalingen Market Performer , der er den næstdårligste anbefaling . Men i vurderingen af alle de skandinaviske banker foretrækker analytikerne hos Goldman Sachs de svenske banker . Det skyldes blandt andet den konsolidering , der finder sted i den svenske banksektor i øjeblikket . - Ole Mikkelsen ( + 45 ) 33 96 96 54 . ( c ) Reuters Limited 1997 . 
