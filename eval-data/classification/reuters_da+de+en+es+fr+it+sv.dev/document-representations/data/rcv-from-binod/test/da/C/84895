Tele DK i position til dansk satellit - tv - dir . KØBENHAVN , 18 juni ( Reuter ) - Med en 25 pct . ejerandel i det nordiske satellit - selskab Nordiska Satellit - aktibolaget ( NSAB ) har Tele Danmark bragt sig i position til at indtage det voksende danske marked for satellit - tv . Det siger Tele Danmarks tekniske direktør , Gregers Mogensen , til Reuters Finans . - Vi vil være en stor spiller i at levere satellit - tv i Danmark , forklarer Gregers Mogensen , efter at NSAB i sidste uge meddelte , at selskabet er klar til at sende sin tredje nordiske satellit op . Gregers Mogensen vurderer , at det danske marked for satellit - tv vil vokse kraftigt de kommende år . I dag har ca . 320 . 000 danske husstande en parabol , mens 750 . 000 husstande er tilsluttet Tele Danmarks kabel - tv net . - Satellit - markedet har potentiale til at blive lige så stort som kabelmarkedet om nogle år , siger han . Tele Danmark har hidtil koncenteret sig om at levere tv via kabler . Men for en stor del af landets husstande kan det ikke betale sig at få lagt kabel - tv ind . De vil til gengæld abonnere på satellit - tv fremover , vurderer flere aktører i markedet . Tele Danmark er i dag ikke aktiv på det danske satellit - tv marked , som domineres af selskaberne Multichoice og Viasat . Men Gregers Mogensens mål er , at koncernen skal blive den største danske operatør på markedet . - Vi vil have indflydelse på alle de led , der ligger bag leveringen af satellit - tv . Foreløbigt har vi sikret os kontrol over engros - leddet via vores medejerskab af de tre nordiske satelliter . Vi har endnu ikke besluttet os for , hvor aktive vi vil være i de andre led som salg af modtagerbokse til abonnenterne og udstedelse af parabol - kort , siger Gregers Mogensen . Af de tre satelliter , som NSAB ejer , er kun satelliten Sirius 1 i rummet . Sirius 2 , som skulle have været sendt op tidligere i år , vil blive sendt op til efteråret . Og sidst på sommeren næste år følger Sirius 3 , forklarer Gregers Mogensen . - Hele kapaciteten på Sirius 2 er solgt for længst og det meste af kapaciteten på Sirius 3 har vi også solgt , siger han . De tre Sirius - satelliter kan primært sende til de nordiske lande . Køberne af sendekapaciteten er primært store mediekoncerner af samme type som Kinnevik og Sky . - Vores investering i NSAB er ikke strategisk i sig selv . Men den bringer os i en position , hvor vi kan blive en spiller på det danske parabol - marked de kommende år , siger Gregers Mogensen . Tele Danmark betalte i marts i fjor ca . 300 mio . kr . for 25 pct . af aktierne i NSAB . Om den danske tele - koncern siden har punget ud til selskabets satelliter , vil Gregers Mogensen ikke kommentere . - Men når kapaciteten er solgt længe inden satelliterne bliver sendt op , er der gode muligheder for at finansiere projekterne , siger han . Trods succesen med at sælge kapaciteten på Sirius 2 og 3 , mener gregers Mogensen , at ledelsen af NSAB bør tænke sig om en ekstra gang , inden den beslutter sig for eventuelt at købe en fjerde satellit . - Vi regner med , at tv - satellittransmissioner vil blive digitaliseret i løbet af de kommende måneder . Det betyder , at kapaciteten på de eksisterende satelliter firedobles . Og så er det et spørgsmål , om efterspørgslen stadig vil være så voldsom , som den er i dag , siger han . Gregers Mogensen er dog godt tilfreds med , at det er lykkes at sælge hele Sirius 2 - kapaciteten og det meste af Sirius 3 - kapaciteten inden digitaliseringen er slået igennem . - Morten Bonde Pedersen ( + 45 ) 33 96 96 51 . ( c ) Reuters Limited 1997 . 
