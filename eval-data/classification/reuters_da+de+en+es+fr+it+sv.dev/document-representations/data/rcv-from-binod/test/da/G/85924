Reuters Finans - Sommerquiz - tirsdag 22 juli . KØBENHAVN , 22 juli ( Reuter ) - Den lille elefant viste på mandagens 15 . etape fra Courchevel til Morzine , at han er Alpernes konge i årets Tour de France . Den 56 kg . lette italiener med de store ører formåede samtidig endnu en gang at tage pusten fra den noget tungere Herning - ørn . Med sine 70 kg . blev Bjarne Riis påny sat på den sidste stigning og sluttede som nummer otte på etapen . Det havde kun en pct . af deltagerne i årets Sommerquiz på Reuters Finans gættet . VINDER DAG 11 : Henrik Molsgaard Larsen , BG Bank , Investeringscenter Århus , Store Torv , Århus . Mandagens vinder modtager tre flasker rødvin . Tirsdagens 181 km . lange 16 . etape fra Morzine til Fribourg i Schweiz begynder som en bjergetape , men ender som en flad etape for de hurtige ryttere . Efter flere dage med hold som Festina , Telekom og Mercatone Uno i hovedrollerne genåbnes ballet nu for de andre hold . DAGSSPØRGSMÅL 12 - tirsdag den 22 . juli . Hvilket hold vinder holdkonkurrencen på tirsdagens 16 . etape fra Morzine til Fribourg ? Svaret på dagens spørgsmål skal indsendes senest tirsdag kl . 13 . 00 . I tilfælde af flere rigtige svar trækkes der lod blandt de rigtige besvarelser . Send svarene med tydelig angivelse af navn , ansættelsessted , adresse , telefon - og faxnummer til Reuters Finans på fax : 33 93 84 57 ( kun svar via fax accepteres ) . Dagens præmie er tre flasker rødvin . God fornøjelse ! De danske rytters placering i den samlede stilling efter 15 . etape : 4 . Bjarne Riis , Telekom ( + 11 , 55 min . ) 45 . Peter Meinert - Nielsen , US Postal ( + 1 t . 42 , 16 min . ) 81 . Rolf Sørensen , Rabobank ( + 2 t . 31 , 58 min . ) 93 . Jesper Skibby , TVM ( + 2 t . 41 , 35 min . ) Bo Hamburger , TVM , udgik efter 14 . etape . TV2 begynder transmissionen fra dagens etape kl . 14 . 45 . Dobbeltklik på følgende kode for yderligere oplysninger om Tour de France [ CYCL ] . De daglige etaper i Tour de France kan blandt andet følges direkte på internetsiderne : Tour - redaktionen - fax ( + 45 ) 33 93 84 57 . ( c ) Reuters Limited 1997 . 
