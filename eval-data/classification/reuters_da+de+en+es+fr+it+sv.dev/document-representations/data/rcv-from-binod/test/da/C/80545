LINDABS RESULTAT OVERSTEG EGEN PROGNOSE I 1996 . KØBENHAVN , 21 februar ( Reuter ) - Svenske Lindab overgik sidste år sin egen prognose , men alligevel var resultatet lidt lavere end i 1995 . Det fremgår af koncernens regnskab for 1996 , der blev fremlagt fredag . Lindab fik sidste år et overskud før skat på 200 mio . svenske kr . mod 214 mio . året før . På forhånd havde Lindab forventet et overskud på ca . 180 mio . svenske kr . - Forværringen af resultat skal henføres til første halvår , og var en følje af højere råmaterialepriser og ugunstige ændringer i valutakurser , skriver Lindab . Derudover var vinteren 95 / 96 hårdere end normalt . Lindab havde en lille stigning i salget til de nordiske lande uden for Sverige og i de østeuropæiske lande . I Sverige formåede Lindab at øge sin markedsandel , men måtte samtidig notere en lille nedgang i omsætningen , da det svenske totalmarked blev mindre sidste år , fremgår det af regnskabet . Koncernens samlede salg steg sidste år til 2 . 610 mio . svenske kr . fra 2 . 556 mio . i 1995 . Lindab producerer og udvikler produkter til miljø - og ventilationsbranchen . Koncernen har hovedkvarter i den lille skånske by Grevie . - Eva Elgaard Pedersen ( + 45 ) 33 96 96 57 . ( c ) Reuters Limited 1997 . 
