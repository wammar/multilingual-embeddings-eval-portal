Maersk og Aker vinder ny supply - kontrakt - Søfart . KØBENHAVN , 12 maj ( Reuter ) - Den dansk - norske alliance mellem Maersk Supply Service og Aker Marine Contractors har vundet kontrakten på forsejling og forankring af Saga Petroleums nye flydende produktions - og opbevaringsenhed , skriver bladet Søfart . Enheden skal slæbes fra et værft i Singapore til Nordsøen næste forår . Kontrakten , der rapporteres at have en værdi af 2 , 7 mio . USD ( 17 , 3 mio . kr . ) , er den femte alliancekontrakt Maersk Supply Service har indgået i løbet af de sidste to år , skriver Søfart . Bladet skriver i øvrigt , at Maersk Supply Service i løbet af kort tid modtager verdens kraftigste supplyskib , Mærsk Battler , fra det norske SIMEK - værft . Skibet har et pæletræk på omkring 250 tons , skriver Søfart . Bladet rapporterer samtidig om et supplymarked med fortsat høje rater , der har haft " en særdeles positiv effekt for Maersk Supply , der er blandt verdens største . " - Stig Ørskov Pedersen ( + 45 ) 33 96 96 59 . ( c ) Reuters Limited 1997 . 
