Frp forhindrer VK - regering uden en aftale - Behnke . KØBENHAVN , 11 august ( Reuter ) - Fremskridtpartiet ( Frp ) er parat til at hindre dannelsen af en VK - regeringen efter valget , også selvom der skulle komme et borgerligt flertal i Folketinget uden at tælle CD ' s stemmer ned . Fremskridtspartiets gruppeformand Kim Behnke siger mandag til Reuters Finans , at partiet kun vil pege på en VK - regeringen , hvis VK forinden har lavet en aftale med Fremskridtspartiet således at man er sikker på , regeringen vil føre borgerlig politik . - Fremskridstparitet medvirker ikke en gang til at blive brugt som stemmekvæg ved regeringsdannelsen . Under Schlüter - regeringerne blev vi brugt som stemmekvæg for at de kunne komme til magten , hvorefter VK - regeringen gennemførte alle vigtige lovforslag sammen med Socialdemokratiet . Det sker ikke mere med vores støtte , hverken direkte eller indirekte , siger Kim Behnke . De to seneste meningsmålinger efter sommerferien , Greens fredag i dagbladet Børsen , og Sonar søndag i Jyllands - Posten gav begge et borgerligt folketingsflertal - uden at tælle CD med . Hos Green fik konservative , Venstre , Dansk Folkeparti og Fremskridtspartiet tilsammen 50 , 8 pct . mod 46 , 6 pct . til alle øvrige folketingspartier . Sonar havde henholdsis 49 , 3 pct . mod 48 , 9 pct . Men hvis Frp ' s stemmeandel trækkes ud , medfører det , at CD ' s andel på 2 , 2 pct . pludselig bliver tungen på vægtskålen , og dermed afgør CD , om der skal dannes en VK - regering , eller om Poul Nyrup Rasmussen skal fortsætte en socialdemokratisk ledet regering . Stillet over for dette perspektiv siger Kimn Behnke , at det netop understreger betydningen af , at Venstre og Konservative får talt med Fremskridtspartiet , inden man skal til dronningen for at pege på en forhandlingsleder . - Som betingelse for at vi peger på VK ' s statsministerkandidat , kræver Fremskridtspartiet en skriftlig aftale med VK - inden vi går til dronningen . Aftalen skal indeholde den borgerlige politik , der skal gennemføres i hele næste folketingssamling , siger han . - Fremskridtspartiet er garanten for en ny politik efter Nyrup . Hvis Venstre og Konservative virkelig står ved de mange forslag , som de er fremme med , bliver det overhovedet ikke noget problem at indgå en aftale med Fremskridtspartiet . Derimod bliver det et problem for VK , hvis de har sagt et til vælgerne , men ikke ønsker at stå ved deres ord efter valget . Vi er garanten for , at der kommer handling bag , siger Fremskridtspartiets gruppeformand . Hos Dansk Folkeparti er man enig i , at der efter valget skal føres en anden politik , men i modsætning til Fremskridtspartiet vil det ikke kræve en skriftlig aftale . Kristian Thulesen Dahl fra partiet siger , at Venstre og Konservative vil skade sig selv , hvis en VK - regeringen fører politik sammen med Socialdemokratiet . - Så tror jeg , at de mange borgerlige vælgere vil straffe VK ved næste valg igen . Men Dansk Folkeparti vil uanset denne risiko for dominerende socialdemokratisk indflydelse på VK - regeringen alligevel pege på den borgerlig statsminister , som Venstre og Konservative bliver enige om , lover Thulesen Dahl . Dobbeltklik på [ DA / POL ] og se seneste politiske meningsmålinger . - Erik Matzen ( + 45 ) 33 96 96 51 . ( c ) Reuters Limited 1997 . 
