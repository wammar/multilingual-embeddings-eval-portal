Kun jobvækst kan løse økonomi - problemer - Auken . KØBENHAVN , 30 april ( Reuter ) - Reformpakken , som regeringen præsenterer senere i dag , er ikke oplæg til et hurtigt valg . Den skitserer derimod de politiske prioriteter , hvor flere arbejdspladser er essentiel for at tackle Danmarks økonomiske problemer . Det sagde energi - og miljøminister Svend Auken på vej til det ekstraordinære ministermøde onsdag . - Det ( reformoplægget , red . ) er ikke et oplæg til valg . Oplægget skal forklare de politiske prioriteteter frem til år 2005 , og at de økonomiske problemer kun kan løses med en markant forbedring af beskæftigelsen , sagde Svend Auken . Økonomiminister Marianne Jelved havde i modsætning til Auken ingen kommentarer , inden hun gik ind til mødet i Statsministeriet . - Carl Johan Corneliussen ( + 45 ) 33 96 96 57 . ( c ) Reuters Limited 1997 . 
