Tyske ECE satser fortsat på København - dir . KØBENHAVN , 15 maj ( Reuter ) - Europas største butikscenterkoncern , tyske ECE , er fortsat interesseret i at investere mellem en og halvanden mia . kr . i København , selv om selskabet tidligere er blevet afvist af Ørestadsselskabet , fremgår det af udtalelser fra en af koncernens direktører . - Vi har ikke mistet interessen for Øresundsregionen , og hvis der er nogen , der har et så stort areal eller en projektide med den rigtige placering , der kan rumme vores investering på 1 - 1 , 5 mia . kr . , så er jeg åben over for en kontakt henover sommeren , siger Dieter Bullinger fra ECE . Udtalelserne bringes i bladet Erhvervsejendom , hvor det også fremgår , at Øresundsselskabet i første omgang har valgt at indgå en købsretsaftale med ejendomsselskabet Thorkild Kristensen og butikscenterkoncernen Foras . Det tyske ECE er ikke interesseret i mindre projekter , fremgår det . - Det er vores erfaring , at projektet skal op i størrelse , for at vi kan præge og udvikle hele området , siger Dieter Bullinger til bladet . ECE er i øjeblikket på ved med et stort butikscenter i Prag , og det er koncernens første projekt uden for Tysklands grænser . - Ole Mikkelsen ( + 45 ) 33 96 96 54 . ( c ) Reuters Limited 1997 . 
