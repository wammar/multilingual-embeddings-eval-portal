Tele DK - res faldt 9 pct i 1996 - analytikere ( rpt ) . KØBENHAVN , 14 marts ( Reuter ) - Tele Danmark forventes tirsdag den 18 . marts at fremlægge et resultat , der vil være ringere end 1995 . Således lyder et gennemsnit af ni analytikeres bud på et resultat før skat på 4 . 955 mio . kr . mod 5 . 458 mio . kr . i 1995 svarende til en tilbagegang på knap 10 pct . Tilbagegangen sker på trods af , at Tele Danmarks andel i Belgacom bidrager positivt til 1996 - resultatet . Faldet i 1996 skyldes i høj grad de mange kampagner for at skaffe kunder til Tele Danmark Mobil , der i første halvår pålagde selskabet en del ekstraordinære udgifter i millionklassen . Det bevirker samtidig , at indtjeningen er skævt fordelt over året , hvorved overskuddet før skat i andet halvår ligger 27 - 28 pct . over første halvår 1996 og stort set på linie med andet halvår 1995 . Analytikerne er således enige om , at regnskabet for 1996 vil være præget af kampen om de trådløse kunder . I andet halvår har der også været gennemført mobilkampagner , som også vil have en gennemslagskraft i årsregnskabet . Det liberaliserede telemarked har samtidig øget konkurrencen på hjemmemarkedet , hvilket også ventes afspejlet i 1996 - regnskabet . Men den hårdere konkurrence ventes først for alvor at slå igennem i 1997 , hvilket gør det mere usikkert at forudse et 1997 - resultat , påpeger størstedelen af analytikerne . Alligevel forventes teleselskabet at kunne præstere en fremgang i 1997 til et resultat før skat på 5 . 612 mio . kr . , hvilket overstiger rekordresultatet fra 1995 . - Fremgangen i 1997 i forhold til 1996 skyldes bl . a . , at 1996 var præget af store omkostninger på mobilområdet til forhandlertilskud . Det vil ikke gentage sig i 1997 . Samtidig vil sidste års regnskab være påvirket af den stigende konkurrence , der presser priserne . Men det vil slå mere igennem i 1997 , siger en analytiker . Han konstaterer samtidig , at det for 1997 er forholdsvist svært at estimere indtjeningen , da det næste og sidste skridt på vejen mod et frit dansk telemarked , trin 2b endnu ikke er på plads . - Tele Danmark vil blive påvirket negativt af de lovudkast om samtrafik , der i øjeblikket forhandles på Christiansborg . Fastholdes det nuværende udkast er der udsigt til et markant fald i Tele Danmarks indtjening , siger han . Han afviser således at sætte tal på Tele Danmarks mulige tab . Der er dog sluppet flere tal ud fra Tele Danmarks egne beregninger , der viser et årligt tab i størrelsesordenen en mia . kr . under forudsætning af , at det nuværende lovudkast bliver vedtaget . Tele Danmark har sat sig voldsomt imod . Lovforslagene skal forhandles færdig i marts , og planen er , at de træder i kraft midt i 1997 . En anden Tele Danmark - analytiker pointerer , at Tele Danmark allerede har tabt markedsandele på trafikken til udlandet . Han forventer , at den danske telekoncern inden udgangen af 1997 har tabt 20 pct . af den givtige udlandstrafik til primært de svenske selskaber Telia og Netcom Systems Danmark . - Konkurrencen er ikke slået igennem på omsætningen af betydning i 1996 , fordi både Telia og Netcom Systems først har vist sig for alvor i fjerde kvartal . Men det vil slå langt kraftigere igennem i 1997 . Det er i år , at det begynder at gøre ondt , siger en analytiker . Han skønner , at Tele Danmark på udlandstrafikken kan tabe indtægter for op imod 800 mio . kr . De to svenske selskaber vil tilmed konkurrere med Tele Danmark på mobiltelefoni , og både Telia og Netcom Systems har søgt om en af de nye mobiltelefonlicenser til DCS 1800 nettet . Fordelingen bliver afgjort på onsdag , dagen efter , at Tele Danmark aflægger regnskab . Det vil derimod være meget overraskende , hvis ikke Tele Danmark får en licens . Indtil videre er det kun Sonofon , der kæmper med Tele Danmark på det kraftigt voksende marked for mobiltelefoni . - På mobilområdet bliver det interessant at se , hvad kampen med Sonofon har kostet i andet halvår af 1996 . Efter første halvår var det ikke ventet , at krigen ville fortsætte , men der har været flere kampagner , siger en analytiker . Mobiltelefonien forventes dog at give et positivt bidrag til Tele Danmarks bundlinie i år . Analytikeren er iøvrigt stærkt utilfreds med Tele Danmarks regnskabspraksis vedrørende Belgacom , der er indeholdt i regnskabet fra den 1 . april 1996 . Tele Danmarks andel på 16 , 5 pct . bogføres pro - rata , hvilket betyder , at en tilsvarende andel af Belgacoms resultat føres ind over alle Tele Danmarks regnskabsposter . - Dermed kommer Tele Danmarks regnskab til at se pænere ud , end det i virkeligheden er . Og det gør regnskabet mindre gennemskueligt . Det er ingen normal måde at bogføre en ikke - kontrollerende ejerandel på , siger analytikeren . Efter Belgacom - købet har Tele Danmark fra 1996 ikke flere større internationale successer at vise frem . En af de mere skeptiske udenlandske analytikere , mener derfor ikke , at Tele Danmark markant har ændret strategien væsentligt inden for de sidste år . - Selskabet har stadig problemer med at få sin internationale strategi til at fungere . Der ligger fortsat en stor pulje kapital , der burde investeres . Og indtil videre er det heller ikke lykkedes for selskabet at få omkostningerne ned , siger han . ( c ) Reuters Limited 1997 . 
