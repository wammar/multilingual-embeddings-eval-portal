Mindre banker klarer sig bedst - analytiker . KØBENHAVN , 11 august ( Reuter ) - De mindre og mindste pengeinstitutter vil efter aflæggelsen af halvårsregnskaberne stå som vinderne med hensyn til udviklingen i både volumen og i resultatet . Det fremgår af en analyse i Månedsbrevet Bankinfo , som er udarbejdet efter aflæggelsen af halvårsregnskaber fra 17 små og mellemstore pengeinstitutter . - Stort set alle disse pengeinstitutter melder om tilgang af et antal nye kunder . I betragtning af , at der ikke i perioden er kommet nye købergrupper til , skal det blive spændende at følge regnskaberne fra de mellemstore og store banker for at konstatere , om de har været i stand til at finde kompenserende forretninger eksempelvis i udlandet , skriver Bjarne Jensen i Bankinfo . Han vurderer , at konkurrence på det danske bank - marked vil blive skærpet yderligere efter , at flere tyske banker og realkreditudlånere har tilkendegivet , at de vil prøve kræfter med det danske marked . - Jørn Nurkka ( + 45 ) 33 96 96 55 . ( c ) Reuters Limited 1997 . 
